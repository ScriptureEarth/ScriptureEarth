1
00:00:05,000 --> 00:00:11,240
Nemiya sen fariseo* itoka Nicodemo yejuan tlayekanketl katka intech on hebreos*.

2
00:00:11,240 --> 00:00:15,600
Nikodemo oyaj okinotsato Jesús ijkuak tlayoua,

3
00:00:15,600 --> 00:00:17,040
niman okijlij:

4
00:00:17,040 --> 00:00:18,520
—Temachtijketl,

5
00:00:18,520 --> 00:00:22,440
tikmatstokej ika Dios omitsajtitlan para otitechmachtiko,

6
00:00:22,440 --> 00:00:29,080
pampa xakaj ueli kiteititia ipoder ikan milagros* ken tejua tikchiua tla Dios xkipaleuiya.

7
00:00:29,080 --> 00:00:31,060
Kemaj Jesús okijlij:

8
00:00:31,060 --> 00:00:33,380
—Ika tlen melauak nimitsijlia,

9
00:00:33,380 --> 00:00:35,600
tla yakaj xoksejpa tlakati,

10
00:00:35,600 --> 00:00:38,640
xuelis kalakis kampa Dios tlamandaroua.

11
00:00:38,640 --> 00:00:40,760
Niman Nikodemo okitlajtoltij:

12
00:00:40,760 --> 00:00:46,360
—Pero ¿kenijki sen tlakatl yejuan yonoskaltij uelis oksejpa tlakatis?

13
00:00:46,360 --> 00:00:47,640
¿Tla ijkon,

14
00:00:47,640 --> 00:00:51,800
uelis kalakis ijtik inanaj para oksejpa tlakatis?

15
00:00:51,800 --> 00:00:53,800
Niman Jesús okijlij:

16
00:00:53,800 --> 00:00:56,040
—Ika tlen melauak nimitsijlia,

17
00:00:56,040 --> 00:01:01,740
tla yakaj tlakatl xnokuatekiya ikan atl niman xtlakati itechkopa on Espíritu Santo,

18
00:01:01,740 --> 00:01:05,120
xuelis kalakis ne kampa Dios tlamandaroua.

19
00:01:05,120 --> 00:01:07,580
Ijkuak sen tlakatl tlakati itech inanaj,

20
00:01:07,580 --> 00:01:10,060
san kiselia nemilistli itlalnakayo,

21
00:01:10,060 --> 00:01:12,960
pero ijkuak tlakati itech on Espíritu Santo,

22
00:01:12,960 --> 00:01:16,080
kiselia nemilistli ipan ialma.

23
00:01:16,080 --> 00:01:18,640
Maka mitstlatlachalti on ika nimitsijlia:

24
00:01:18,640 --> 00:01:21,200
“Ika onkaj oksejpa titlakatis.”

25
00:01:21,200 --> 00:01:24,000
On ajakatl tlalpitsa san kanon kineki.

26
00:01:24,000 --> 00:01:26,080
Tikaki on tlen kakistilia,

27
00:01:26,080 --> 00:01:29,600
pero xtikmati kanon ualeua niman kanon yau.

28
00:01:29,600 --> 00:01:30,240
No ijki tej,

29
00:01:30,240 --> 00:01:33,360
on yejuan tlakatij ikan on Espíritu Santo.

30
00:01:33,360 --> 00:01:36,120
Kemaj Nicodemo okitlajtoltij:

31
00:01:36,120 --> 00:01:39,000
—¿Kenijki uelis nochiuas yejua in?

32
00:01:39,000 --> 00:01:40,720
Jesús okinankilij:

33
00:01:40,720 --> 00:01:46,020
—¿Tejua tiueyitemachtijketl ipan Israel niman xtikmati in tlajtlamach*?

34
00:01:46,020 --> 00:01:51,880
Ika tlen melauak nimitsijlia ika tejuamej titlajtlajtouaj ika on tlen tikmatij,

35
00:01:51,880 --> 00:01:54,940
niman ika on tlen yotikitakej tikteixpantiliaj,

36
00:01:54,940 --> 00:01:59,520
pero nemejuamej temachtijkej xnenkineltokaj tlen temechijliaj.

37
00:01:59,520 --> 00:02:05,740
Tla xnennechneltokaj ijkuak nemechnojnotsa ika on tlajtlamach* yejuan kisa ipan in tlaltikpaktli,

38
00:02:05,740 --> 00:02:11,900
¿kenijki nennechneltokaskej tla nemechnojnotsas ika on tlajtlamach* yejuan kisa ne iluikak?

39
00:02:11,900 --> 00:02:14,520
Xe yakaj tlejkoua iluikak,

40
00:02:14,520 --> 00:02:19,120
yej nejua yejuan oninochiu Tlakatl oniuajtemok de ne iluikak.

41
00:02:19,120 --> 00:02:23,980
Niman ijkon ken Moisés okipiloj on kouatl ipan kojtli* ne kampa xalpatlajkan,

42
00:02:23,980 --> 00:02:28,480
ika onkaj no ijki nechajkopiloskej nejua yejuan oninochiu Tlakatl,

43
00:02:28,480 --> 00:02:31,880
para nochi on yejuan nechneltokas xmikis,

44
00:02:31,880 --> 00:02:34,160
yej kipiyas nemilistli para nochipa.

45
00:02:34,160 --> 00:02:35,000
’Tej,

46
00:02:35,000 --> 00:02:38,840
Dios sanoyej* okintlajsojtlak* on tlaltikpaktlakamej,

47
00:02:38,840 --> 00:02:43,960
hasta okitemakak isenteKonetsin para nochi on akin kineltokas xpoliuis,

48
00:02:43,960 --> 00:02:46,680
yej kipiyas nemilistli para nochipa.

49
00:02:46,680 --> 00:02:52,520
Dios xokuajtitlan iKonetsin intech on tlaltikpaktlakamej para kintlajtlakolmakas,

50
00:02:52,520 --> 00:02:55,640
yej para on kimakixtis on tlaltikpaktlakamej.

51
00:02:55,640 --> 00:02:58,280
’On yejuan kineltoka xkitlajtlakolmakaskej,

52
00:02:58,280 --> 00:03:06,000
pero yejuan xkineltoka ye kipiya tlajtlakolmakalistli san pampa xkineltoka isenteKonetsin Dios.

53
00:03:06,000 --> 00:03:10,480
Yejuamej kiseliaj tlajtlakolmakalistli pampa ouajlaj on tlajuijli,

54
00:03:10,480 --> 00:03:12,440
yejuan iKonetsin Dios,

55
00:03:12,440 --> 00:03:17,520
ipan in tlaltikpaktli niman okintitij on kuajli ojtli para ipan nouikaskej,

56
00:03:17,520 --> 00:03:20,520
pero xkinekij nouikaskej ipan on kuajli ojtli,

57
00:03:20,520 --> 00:03:23,560
pampa yejuamej kichiuaj on tlen xkuajli.

58
00:03:23,560 --> 00:03:30,760
Nochimej yejuan kichiuaj on tlen xkuajli kitlauelitaj on tlauijli niman on kuajli ojtli yejuan okiteititij.

59
00:03:30,760 --> 00:03:35,200
Yejuamej xuajlauij itech pampa xkinekij nopantlantis intlajtlakol.

60
00:03:35,200 --> 00:03:43,920
Pero on yejuan kichiuaj on tlen kuajli uajlauij itech on tlauijli para nopantlantis ika kichiuaj on tlen Dios kinnauatia.

