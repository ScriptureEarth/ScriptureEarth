1
00:00:05,000 --> 00:00:09,320
Pero aman ye niau para ninemis iuan on yejuan onechajtitlan,

2
00:00:09,320 --> 00:00:12,400
niman nion se nemejuamej nechtlajtoltia,

3
00:00:12,400 --> 00:00:13,760
¿kanon tias?

4
00:00:13,760 --> 00:00:18,440
Yej sanoyej* yonenmajmankej pampa onemechijlij in tlajtlamach*.

5
00:00:18,440 --> 00:00:21,440
Pero nemechijlia tlen melauak.

6
00:00:21,440 --> 00:00:23,840
Más kuajli para nemejuamej tla nias,

7
00:00:23,840 --> 00:00:26,360
pampa tla nejua xnias,

8
00:00:26,360 --> 00:00:28,280
xuajlas on Tlapaleuijketl.

9
00:00:28,280 --> 00:00:29,760
Pero tla nias,

10
00:00:29,760 --> 00:00:31,680
nejua nikuajtitlanis nemotech.

11
00:00:31,680 --> 00:00:33,920
Ijkuak yejua uajlas,

12
00:00:33,920 --> 00:00:38,280
kintitis on tlaltikpaktlakamej akinomej nemij ipan tlajtlakojli,

13
00:00:38,280 --> 00:00:41,880
niman akinomej uelis kipiyaskej yolchipaualistli,

14
00:00:41,880 --> 00:00:45,880
niman akinomej Dios kinyolkuitis niman kintlajtlakolmakas.

15
00:00:45,880 --> 00:00:50,200
Yejua kintitis ika tlajtlakolejkej pampa xnechneltokaj.

16
00:00:50,200 --> 00:00:54,080
Yejua kintitis ika uelis kipiyaskej yolchipaualistli,

17
00:00:54,080 --> 00:00:56,280
pampa nejua niau kampa nemi noTajtsin,

18
00:00:56,280 --> 00:00:59,960
niman nemejuamej xok más nennechitaskej.

19
00:00:59,960 --> 00:01:04,280
Niman yejua kintitis ika kinyolkuitis niman kintlajtlakolmakas,

20
00:01:04,280 --> 00:01:05,560
pampa on diablo*,

21
00:01:05,560 --> 00:01:08,040
yejuan tlamandaroua ipan in tlaltikpaktli,

22
00:01:08,040 --> 00:01:10,120
ye kuajli yokitlajtlakolmakakej.

23
00:01:10,120 --> 00:01:13,120
’Nikpiya miyek tlinon más nemechijlis,

24
00:01:13,120 --> 00:01:15,920
pero nemejuamej xuelis nenkajsikamatiskej aman.

25
00:01:15,920 --> 00:01:19,080
Pero ijkuak uajlas on Espíritu Santo,

26
00:01:19,080 --> 00:01:22,000
yejuan tekajsikamachiltis on tlen melauak,

27
00:01:22,000 --> 00:01:27,720
yejua mechmachtis nochi tlen melauak pampa xmechijlis sano yejua itlamachilis,

28
00:01:27,720 --> 00:01:30,840
yej kijtos nochi tlen kaki itech noTajtsin.

29
00:01:30,840 --> 00:01:35,360
Niman no mechititis on tlajtlamach* yejuan más sakin* nochiuas.

30
00:01:35,360 --> 00:01:42,120
Yejua nechmakas ueyilistli pampa kiselis on tlen melauak noka nejua niman mechmachistis.

31
00:01:42,120 --> 00:01:44,760
Nochi tlen iyaxka* noTajtsin,

32
00:01:44,760 --> 00:01:45,960
no noyaxka.

33
00:01:45,960 --> 00:01:47,000
Yejua ika,

34
00:01:47,000 --> 00:01:52,720
onikijtoj ika on Espíritu Santo kiselis tlen melauak noka nejua niman mechmachistis.

35
00:01:52,720 --> 00:01:56,240
’San xuejkajtika xok nennechitaskej,

36
00:01:56,240 --> 00:02:03,020
niman kemaj sakin san xuejkajtika oksejpa nennechitaskej pampa nejua niau kampa nemi noTajtsin.

37
00:02:03,020 --> 00:02:06,620
Kemaj sekimej nomachtijkej* kinotlajtoltiayaj:

38
00:02:06,620 --> 00:02:09,380
—¿Tlinon kijtosneki ijkuak okijtoj:

39
00:02:09,380 --> 00:02:12,440
“San xuejkajtika xok nennechitaskej,

40
00:02:12,440 --> 00:02:17,280
niman kemaj sakin san xuejkajtika oksejpa nennechitaskej”,

41
00:02:17,280 --> 00:02:19,080
niman ika no okijtoj:

42
00:02:19,080 --> 00:02:22,100
“Pampa nejua niau kampa nemi noTajtsin”?

43
00:02:22,100 --> 00:02:23,400
¿Tlinon tej,

44
00:02:23,400 --> 00:02:25,240
kijtosneki on ika kijtoua,

45
00:02:25,240 --> 00:02:26,760
“xuejkajtika yes”?

46
00:02:26,760 --> 00:02:29,960
Xtikajsikamatij tlinon ika technojnotsa.

47
00:02:29,960 --> 00:02:34,120
Jesús okimat ika yejuamej kinekiyaj kitlajtoltiskej,

48
00:02:34,120 --> 00:02:35,600
niman okinmijlij:

49
00:02:35,600 --> 00:02:44,520
—Nejua onemechijlij ika xuejkajtika yes xok nennechitaskej niman kemaj san xuejkajtika más sakin oksejpa nennechitaskej.

50
00:02:44,520 --> 00:02:47,160
¿In yejua nenkimotlajtoltijtokej?

51
00:02:47,160 --> 00:02:49,000
Ika tlen melauak nemechijlia,

52
00:02:49,000 --> 00:02:52,280
nemejuamej nenchokaskej niman nenmajmanaskej,

53
00:02:52,280 --> 00:02:54,880
niman on tlaltikpaktlakamej pakiskej.

54
00:02:54,880 --> 00:02:57,240
Pero maski nenmajmanaskej,

55
00:02:57,240 --> 00:02:59,720
nemoajmanalis nokuepas pakilistli.

56
00:02:59,720 --> 00:03:03,700
Ijkuak sen siuatl ye kitlakatilis sen konetsintli,

57
00:03:03,700 --> 00:03:07,460
najmana pampa yoyejkok on hora para nokokos.

58
00:03:07,460 --> 00:03:09,960
Pero ijkuak yotlakat on konetsintli,

59
00:03:09,960 --> 00:03:12,320
xok kelnamiki on tla onokokoj,

60
00:03:12,320 --> 00:03:17,420
pampa sanoyej paki ika otlakat sen konetsintli ipan in tlaltikpaktli.

61
00:03:17,420 --> 00:03:19,680
No ijki nochiuas nemouan.

62
00:03:19,680 --> 00:03:21,280
Aman nenmajmanaj,

63
00:03:21,280 --> 00:03:23,560
pero nejua niuajlas nemechalitas,

64
00:03:23,560 --> 00:03:26,720
niman ijkuakon nemoyojlo sanoyej pakis.

65
00:03:26,720 --> 00:03:30,320
Niman yejua on pakilistli xakaj uelis mechkuilis.

66
00:03:30,320 --> 00:03:33,520
’Ipan on tonajli xokuitlaj nennechtlajtoltiskej.

67
00:03:33,520 --> 00:03:35,760
Ika tlen melauak tej,

68
00:03:35,760 --> 00:03:41,640
nemechijlia ika noTajtsin mechmakas nochi tlen nenkitlajtlaniliskej ikan notokatsin.

69
00:03:41,640 --> 00:03:46,040
Hasta aman nemejuamej xe itlaj nenkitlajtlanij ikan notokatsin.

70
00:03:46,040 --> 00:03:51,480
Xtlajtlanikan tlen nenkinekiskej niman nenkiseliskej para ajsitias nemopakilis.

71
00:03:51,480 --> 00:03:54,680
’In tlajtlamach* yonemechijlij ikan ejemplos.

72
00:03:54,680 --> 00:03:58,760
Pero yejkos on tonajli ijkuak xok nemechnojnotsas ikan ejemplos,

73
00:03:58,760 --> 00:04:02,960
yej kuajli nemechmejlakanojnotsas itechkopa noTajtsin.

74
00:04:02,960 --> 00:04:09,120
Ipan on tonajli nemejuamej nenkitlajtlaniliskej noTajtsin tlajtlamach* ikan notokatsin.

75
00:04:09,120 --> 00:04:13,160
Niman xnikijtoua tla nejua niktlajtlanilis itlaj nemopampa,

76
00:04:13,160 --> 00:04:16,320
pampa sano yejua toTajtsin mechtlajsojtla*.

77
00:04:16,320 --> 00:04:23,000
Mechtlajsojtla pampa nemejuamej nennechtlajsojtlaj niman nenkineltokaj ika nejua itech oniualeu.

78
00:04:23,000 --> 00:04:28,200
Melauak nejua onikis itech noTajtsin niman oniuajlaj ipan in tlaltikpaktli.

79
00:04:28,200 --> 00:04:32,960
Niman aman nikajteuas in tlaltikpaktli niman oksejpa nias itech noTajtsin.

80
00:04:32,960 --> 00:04:36,520
Kemaj on inomachtijkauan* okijlijkej:

81
00:04:36,520 --> 00:04:40,560
—Aman kemaj kuajli titechnojnotsa xok ikan ejemplos.

82
00:04:40,560 --> 00:04:44,720
Aman tikmatij ika tejua tikmati nochi tlajtlamach*.

83
00:04:44,720 --> 00:04:48,120
Niman xpoliui yakaj itlaj mitstlajtoltis,

84
00:04:48,120 --> 00:04:53,440
pampa tikmati tlinon sen mitstlajtoltisneki ijkuak xe mitsnotsa.

85
00:04:53,440 --> 00:04:57,200
Yejua ika tikneltokaj ika otiualeu itech Dios.

86
00:04:57,200 --> 00:04:58,640
Jesús okinmijlij:

87
00:04:58,640 --> 00:04:59,960
—¿Tla ijkon,

88
00:04:59,960 --> 00:05:01,400
aman nentlaneltokaj?

89
00:05:01,400 --> 00:05:01,480
Tej,

90
00:05:01,480 --> 00:05:07,080
ye uajlau on tonajli niman sano amantsin ijkuak nemejuamej nemoxexeloskej.

91
00:05:07,080 --> 00:05:11,680
Cada se yas sa kanika niman noselti nennechkauaskej.

92
00:05:11,680 --> 00:05:15,800
Pero xnoselti ninemis pampa noTajtsin nouan nemis.

93
00:05:15,800 --> 00:05:18,960
Nochi in nemechijlia para nenkipiyaskej yolseuilistli,

94
00:05:18,960 --> 00:05:22,160
pampa san sekan nennemij nouan.

95
00:05:22,160 --> 00:05:24,520
Ipan in tlaltikpaktli nentlajyouiskej,

96
00:05:24,520 --> 00:05:32,000
pero xpiyakan yolchikaualistli pampa nejua yoniktlan ipoder in tlaltikpaktli.

