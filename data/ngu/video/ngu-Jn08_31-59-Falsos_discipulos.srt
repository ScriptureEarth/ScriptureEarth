1
00:00:05,000 --> 00:00:09,380
Kemaj Jesús okinmijlij on hebreos* yejuan okineltokakej:

2
00:00:09,380 --> 00:00:12,580
—Tla nenmelajkanemiskej ipan on tlen nemechijlia,

3
00:00:12,580 --> 00:00:16,260
nenmochiuaskej melauak nennomachtijkauan.

4
00:00:16,260 --> 00:00:18,380
Nenkixmatiskej tlen melauak,

5
00:00:18,380 --> 00:00:21,260
niman on tlen melauak yejua mechmanauis.

6
00:00:21,260 --> 00:00:23,260
Yejuamej okijlijkej:

7
00:00:23,260 --> 00:00:28,460
—Tejuamej tiiuejkakoneuan Abraham niman xkaman yakaj otechpix esclavos.

8
00:00:28,460 --> 00:00:29,920
¿Kenijki tej,

9
00:00:29,920 --> 00:00:32,660
tikijtoua ika tikpiyaskej temanauilistli?

10
00:00:32,660 --> 00:00:34,620
Jesús okinmijlij:

11
00:00:34,620 --> 00:00:39,100
—Ika tlen melauak nemechijlia ika nochimej yejuan tlajtlakouaj,

12
00:00:39,100 --> 00:00:42,420
yejuamej nokaua esclavos itech on tlajtlakojli.

13
00:00:42,420 --> 00:00:46,580
Sen esclavo xkaman teuan tlapouajli ipan se chanyotl*,

14
00:00:46,580 --> 00:00:51,900
pero sen tekoneu kemaj nochipa teuan tlapouajli ipan on chanyotl*.

15
00:00:51,900 --> 00:00:54,780
Tla nejua yejuan niiKoneu Dios nemechmanauis,

16
00:00:54,780 --> 00:01:01,180
nemejuamej melauak nennemiskej tlamakaualtin intech nemotlajtlakoluan.

17
00:01:01,180 --> 00:01:05,580
Ye nikmatstikaj ika nemejuamej neniuejkakoneuan Abraham.

18
00:01:05,580 --> 00:01:10,500
Pero nenkinekij nennechmiktiskej pampa xnenkiseliaj tlen nemechijlia.

19
00:01:10,500 --> 00:01:12,780
Nejua nikijtoua on tlen noTajtsin nechititia,

20
00:01:12,780 --> 00:01:17,340
niman nemejuamej nenkichiuaj tlen nemotataj mechijlia.

21
00:01:17,340 --> 00:01:18,420
Yejuamej okijlijkej:

22
00:01:18,420 --> 00:01:21,060
—Tejuamej totataj Abraham.

23
00:01:21,060 --> 00:01:23,100
Pero Jesús okinmijlij:

24
00:01:23,100 --> 00:01:27,940
—Tla nemejuamej melauak nentekoneuan yeskiaj itech Abraham,

25
00:01:27,940 --> 00:01:31,220
nenkichiuaskiaj on tlajtlamach* yejuan okichiu.

26
00:01:31,220 --> 00:01:35,620
Pero maski nemechijlia on tlen melauak yejuan Dios yonechijlij,

27
00:01:35,620 --> 00:01:38,340
nemejuamej nenkinekij nemechmiktiskej.

28
00:01:38,340 --> 00:01:41,500
¡Abraham xkaman itlaj ijkon okichiu!

29
00:01:41,500 --> 00:01:46,260
Nemejuamej sano yejua nenkichiuaj on tlen kichiua nemotataj.

30
00:01:46,260 --> 00:01:48,100
Kemaj yejuamej okijlijkej:

31
00:01:48,100 --> 00:01:50,980
—Tejuamej xtiteichtakakoneuan.

32
00:01:50,980 --> 00:01:53,620
San se tajtli tikpiyaj niman on yejua Dios.

33
00:01:53,620 --> 00:01:56,020
Niman Jesús okinmijlij:

34
00:01:56,020 --> 00:01:58,980
—Tla melauak Dios nemoTajtsin yeskia,

35
00:01:58,980 --> 00:02:01,480
nemejuamej nennechtlajsojtlaskiaj*,

36
00:02:01,480 --> 00:02:05,540
pampa nejua niualeua itech Dios niman aman nikan ninemi.

37
00:02:05,540 --> 00:02:07,700
Xoniuajlaj san pampa oniknek,

38
00:02:07,700 --> 00:02:10,900
yej oniuajlaj pampa Dios onechajtitlan.

39
00:02:10,900 --> 00:02:13,900
¿Tline* xueli nenkajsikamatij on tlen nemechijlia?

40
00:02:13,900 --> 00:02:17,140
On pampa xnenkinekij nenkiseliskej notemachtil.

41
00:02:17,140 --> 00:02:19,980
Nemejuamej nemotataj on diablo*,

42
00:02:19,980 --> 00:02:23,300
niman nenkinekij nenkichiuaskej tlinon yejua kineki.

43
00:02:23,300 --> 00:02:26,800
On diablo* desde opeu in tlaltikpaktli temiktia.

44
00:02:26,800 --> 00:02:29,380
Xkaman kijtoua on tlen melauak,

45
00:02:29,380 --> 00:02:32,860
pampa xkipiya ipan iyojlo on tlen melauak.

46
00:02:32,860 --> 00:02:34,860
Ijkuak kijtoua on tlen xmelauak,

47
00:02:34,860 --> 00:02:37,100
san kijtoua ken nochipa nouika,

48
00:02:37,100 --> 00:02:42,380
pampa yejua tlakajkayaua niman yejua imintataj on yejuan tlakajkayauaj.

49
00:02:42,380 --> 00:02:45,060
Pero nejua pampa nikijtoua tlen melauak,

50
00:02:45,060 --> 00:02:46,820
xnennechneltokaj.

51
00:02:46,820 --> 00:02:51,660
¿Akinon de nemejuamej uelis nechititis ika nikpiya sen tlajtlakojli?

52
00:02:51,660 --> 00:02:53,980
Niman tla nikijtoua tlen melauak,

53
00:02:53,980 --> 00:02:56,020
¿tline xnennechneltokaj?

54
00:02:56,020 --> 00:03:00,120
On yejuan ikoneuan Dios kakij on itlajtoltsin Dios.

55
00:03:00,120 --> 00:03:03,260
Pero nemejuamej xnenikoneuan Dios.

56
00:03:03,260 --> 00:03:06,260
Yejua ika xnenkinekij nenkakiskej.

57
00:03:06,260 --> 00:03:08,960
Kemaj on hebreos* okijlijkej:

58
00:03:08,960 --> 00:03:17,580
—¿Xtikijtouaj tlen melauak ijkuak tikijtouaj ika tejua tisamaritano niman mojtik nemi on xkuajli espíritu?

59
00:03:17,580 --> 00:03:19,420
Jesús okinmijlij:

60
00:03:19,420 --> 00:03:22,980
—Nejua xnemi notik nion se xkuajli espíritu.

61
00:03:22,980 --> 00:03:25,560
Pero nejua niktlakaita noTajtsin,

62
00:03:25,560 --> 00:03:28,140
niman nemejuamej xnennechtlakaitaj.

63
00:03:28,140 --> 00:03:32,900
Nejua xniktejtemoua para on tlakamej ma nechtlakaitakan.

64
00:03:32,900 --> 00:03:37,580
Nemi okse yejuan kintejtemoua tlakamej para ma nechtlakaitakan.

65
00:03:37,580 --> 00:03:40,900
Yejua teyolkuitia niman tetlajtlakolmaka.

66
00:03:40,900 --> 00:03:45,420
Ika tlen melauak nemechijlia ika yejuan kichiua on tlen nejua nikijtoua,

67
00:03:45,420 --> 00:03:46,700
xkaman mikis.

68
00:03:46,700 --> 00:03:49,300
Ijkuakon on hebreos* okijlijkej:

69
00:03:49,300 --> 00:03:53,100
—Aman kuajli tikmatij ika tikpiya sen xkuajli espíritu.

70
00:03:53,100 --> 00:03:56,500
Abraham niman nochimej on tiotlajtojkej omikkej,

71
00:03:56,500 --> 00:03:58,220
niman tejua tikijtoua:

72
00:03:58,220 --> 00:04:00,460
“Yejuan kichiua on tlen nejua nikijtoua,

73
00:04:00,460 --> 00:04:02,140
xkaman mikis.”

74
00:04:02,140 --> 00:04:03,220
¿Tla ijkon,

75
00:04:03,220 --> 00:04:06,220
tejua más tiueyixtikaj xken totataj Abraham yejuan omik?

76
00:04:06,220 --> 00:04:08,300
Niman on tiotlajtojkej no omikkej.

77
00:04:08,300 --> 00:04:10,820
¿Akinon tikuitia tejua in?

78
00:04:10,820 --> 00:04:12,460
Jesús okinmijlij:

79
00:04:12,460 --> 00:04:14,580
—Tla sano nejua ninotlakaita,

80
00:04:14,580 --> 00:04:17,140
notlakaitalis xitlaj* kijtosneki.

81
00:04:17,140 --> 00:04:19,800
Pero noTajtsin kemaj nechtlakaita,

82
00:04:19,800 --> 00:04:23,300
on yejuan nemejuamej nenkijtouaj ika nemoDios.

83
00:04:23,300 --> 00:04:25,580
Nemejuamej xnenkixmatij,

84
00:04:25,580 --> 00:04:26,460
pero nejua,

85
00:04:26,460 --> 00:04:27,600
kemaj nikixmati.

86
00:04:27,600 --> 00:04:29,980
Tla nikijtoskia xnikixmati,

87
00:04:29,980 --> 00:04:30,940
tla ijkon,

88
00:04:30,940 --> 00:04:34,000
nitlakajkayajki yeskia no ken nemejuamej.

89
00:04:34,000 --> 00:04:38,660
Pero nejua melauak nikixmati niman nikchiua nochi on tlen yejua kijtoua.

90
00:04:38,660 --> 00:04:45,780
Abraham on nemoachtojtataj opak pampa okimat ika niuajtlakatiskia ipan in tlaltikpaktli.

91
00:04:45,780 --> 00:04:50,580
Yejua itechkopa itlaneltok onechitak niman yejua ika opak.

92
00:04:50,580 --> 00:04:53,500
Kemaj on hebreos* okijlijkej Jesús:

93
00:04:53,500 --> 00:04:56,300
—Nion cincuenta xipan xe tikpiya,

94
00:04:56,300 --> 00:04:58,860
¿niman tikijtoua ika otikitak Abraham?

95
00:04:58,860 --> 00:05:00,620
Jesús okinmijlij:

96
00:05:00,620 --> 00:05:03,100
—Ika tlen melauak nemechijlia:

97
00:05:03,100 --> 00:05:04,700
ijkuak Abraham xe nemiya,

98
00:05:04,700 --> 00:05:06,420
nejua ye ninemiya.

99
00:05:06,420 --> 00:05:10,260
Kemaj okontilankej temej para kimojmotlaskiaj.

100
00:05:10,260 --> 00:05:12,420
Pero Jesús oniyan,

101
00:05:12,420 --> 00:05:17,260
niman okisteu ne ipan on ueyitiopan.

