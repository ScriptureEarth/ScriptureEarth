1
00:00:05,000 --> 00:00:14,540
Ipan on tonaltin ne Jerusalén kipiyayaj on iluitl yejuan kimelnamiktiaya on tlakamej ijkuak on ueyitiopan yenkuik katka.

2
00:00:14,540 --> 00:00:18,860
On tonaltin invierno katka ijkuak sanoyej seua.

3
00:00:18,860 --> 00:00:25,340
Jesús kistinemiya ijtik on icorredor Salomón yejuan onkaj ikiauak on ueyitiopan.

4
00:00:25,340 --> 00:00:27,580
On hebreos* okiteyeualojkej,

5
00:00:27,580 --> 00:00:29,460
niman okijlijkej:

6
00:00:29,460 --> 00:00:32,260
—¿Hasta kamanon titechometlamachilispiyas?

7
00:00:32,260 --> 00:00:33,900
Tla tejua tiCristo,

8
00:00:33,900 --> 00:00:35,900
amantsin kuajli xtechijli.

9
00:00:35,900 --> 00:00:37,100
Jesús okinmijlij:

10
00:00:37,100 --> 00:00:41,180
—Yonemechijlij niman xonennechneltokajkej.

11
00:00:41,180 --> 00:00:45,020
On tlajtlamach* yejuan nikchiua ikan itokatsin noTajtsin,

12
00:00:45,020 --> 00:00:47,380
yejua kiteititia akin nejua.

13
00:00:47,380 --> 00:00:53,680
Pero nemejuamej xnennechneltokaj pampa xnenteuanmej nentlapoualtin intech on noborregos.

14
00:00:53,680 --> 00:00:56,020
Noborregos nechtenkakij,

15
00:00:56,020 --> 00:01:00,240
niman nejua nikimixmati niman yejuamej nechkuitlapanuiyaj.

16
00:01:00,240 --> 00:01:03,300
Nejua nikinmaka on nemilistli yejuan para nochipa,

17
00:01:03,300 --> 00:01:05,220
niman yejuamej xkaman mikiskej,

18
00:01:05,220 --> 00:01:07,740
niman xakaj uelis nechinkuilis.

19
00:01:07,740 --> 00:01:10,660
NoTajtsin yejuan onechinmakak noborregos,

20
00:01:10,660 --> 00:01:13,220
yejua más ueyi xken yakaj okse.

21
00:01:13,220 --> 00:01:14,060
Yejua ika,

22
00:01:14,060 --> 00:01:16,380
xakaj uelis kintekuilis itech.

23
00:01:16,380 --> 00:01:19,980
Nejua niman noTajtsin san se titochiuaj.

24
00:01:19,980 --> 00:01:25,020
Kemaj on hebreos* oksejpa okontilankej temej para kimojmotlaskiaj.

25
00:01:25,020 --> 00:01:26,420
Niman Jesús okinmijlij:

26
00:01:26,420 --> 00:01:31,660
—Nemixpan yonikchiu miyek tlajtlamach* tlen kuajli itechkopa ipoder noTajtsin.

27
00:01:31,660 --> 00:01:36,260
¿Katlejua de in tlajtlamach* ika nennechmojmotlasnekij?

28
00:01:36,260 --> 00:01:39,220
On hebreos* okijlijkej:

29
00:01:39,220 --> 00:01:42,260
—Nion se de on tlen kuajli otikchiu timitsmojmotlasnekij,

30
00:01:42,260 --> 00:01:45,380
yej pampa tikuijuikaltia Dios ikan motlajtol.

31
00:01:45,380 --> 00:01:47,160
Tejua san titlakatl,

32
00:01:47,160 --> 00:01:48,940
pero timoteneua tiDios.

33
00:01:48,940 --> 00:01:50,980
Kemaj Jesús okinmijlij:

34
00:01:50,980 --> 00:01:55,700
—Ipan nemotlanauatil tlajkuilolnestikaj ika Dios okijtoj:

35
00:01:55,700 --> 00:01:57,900
“Nemejuamej nendioses.”

36
00:01:57,900 --> 00:02:02,180
Tikmatij ika tlen kijtoua on Yektlajkuilojli xkaman uelis nopatlas.

37
00:02:02,180 --> 00:02:08,060
Dios okintokayotij dioses on tlakamej yejuan okiselijkej itlajtoltsin.

38
00:02:08,060 --> 00:02:09,260
Yejua ika tej,

39
00:02:09,260 --> 00:02:13,460
tla Dios onechtlapejpenij niman onechajtitlan ipan in tlaltikpaktli,

40
00:02:13,460 --> 00:02:14,500
¿kenijki tej,

41
00:02:14,500 --> 00:02:19,020
ueli nenkijtouaj ika nikuijuikaltia pampa onikijtoj niiKoneu?

42
00:02:19,020 --> 00:02:21,980
Tla xnikchiua itekiu noTajtsin,

43
00:02:21,980 --> 00:02:23,620
maka xnechneltokakan.

44
00:02:23,620 --> 00:02:26,500
Pero tla melauak nikchiua itekiu,

45
00:02:26,500 --> 00:02:31,580
xneltokakan on tlen nikchiua maski xnenkinneltokaj on tlen nemechijlia.

46
00:02:31,580 --> 00:02:32,180
Ijkon tej,

47
00:02:32,180 --> 00:02:36,540
xneltokakan para xmatikan ika melauak noTajtsin nouan nemi,

48
00:02:36,540 --> 00:02:38,860
niman nejua iuan ninemi.

49
00:02:38,860 --> 00:02:40,980
Oksejpa kinekiyaj kajsiskej,

50
00:02:40,980 --> 00:02:43,900
pero Jesús ocholojteu intech.

51
00:02:43,900 --> 00:02:52,860
Kemaj Jesús onokuep para oyaj ne ika ikisayan tonaltsintli de on río Jordán niman onokau kampa otlakuatekij Juan.

52
00:02:52,860 --> 00:02:54,900
Miyek tlakatl oyaj okitatoj,

53
00:02:54,900 --> 00:02:56,540
niman kijtouayaj:

54
00:02:56,540 --> 00:02:59,460
—Maski Juan xitlaj* tlamauisojli okichiu,

55
00:02:59,460 --> 00:03:02,980
nochi tlen okijtoj de in tlakatl melauak.

56
00:03:02,980 --> 00:03:08,060
Niman ompa miyekej okineltokakej Jesús.

