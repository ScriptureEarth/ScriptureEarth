1
00:00:05,000 --> 00:00:07,980
Ijkuak Jesús yotlan kijtoua in tlajtlamach*,

2
00:00:07,980 --> 00:00:10,120
oajkotlachix ne iluikak,

3
00:00:10,120 --> 00:00:11,660
niman okijtoj:

4
00:00:11,660 --> 00:00:13,160
—NoTajtsin,

5
00:00:13,160 --> 00:00:14,740
yoyejkok in hora.

6
00:00:14,740 --> 00:00:19,920
Xnechueyili nejua yejuan nimoKoneu para nejua no nimitsueyilis.

7
00:00:19,920 --> 00:00:20,920
Tejua tej,

8
00:00:20,920 --> 00:00:24,480
yotinechmakak poder para nikmandaros nochi tlakatl,

9
00:00:24,480 --> 00:00:29,520
niman para nikinmakas nemilistli para nochipa on yejuan yotinechinmakak.

10
00:00:29,520 --> 00:00:36,600
In nemilistli yejuan para nochipa se kiselia ijkuak mitsixmati tejua yejuan san moselti melauak tiDios,

11
00:00:36,600 --> 00:00:40,180
niman nejua niJesuCristo yejuan otinechajtitlan.

12
00:00:40,180 --> 00:00:43,620
Nejua yonitlan on tlen otinechnauatij nikchiuas.

13
00:00:43,620 --> 00:00:44,720
Ijkon tej,

14
00:00:44,720 --> 00:00:47,480
yonimitsueyilij ipan in tlaltikpaktli.

15
00:00:47,480 --> 00:00:47,960
Aman tej,

16
00:00:47,960 --> 00:00:49,200
noTajtsin,

17
00:00:49,200 --> 00:00:50,640
ne kampa tinemi,

18
00:00:50,640 --> 00:00:56,400
xnechmaka on ueyilistli yejuan mouan nikpiyaya ijkuak in tlaltikpaktli xe onkatka.

19
00:00:56,400 --> 00:01:03,400
On tlakamej yejuan tejua otinechinmakak intsajlan on tlaltikpaktlakamej onikinmachistij akin tejua.

20
00:01:03,400 --> 00:01:05,120
Moyaxkauan* katkaj,

21
00:01:05,120 --> 00:01:07,160
niman tejua otinechinmakak,

22
00:01:07,160 --> 00:01:10,080
niman yokitlakamatkej on tlen otikijtoj.

23
00:01:10,080 --> 00:01:15,080
Aman kimatstokej ika nochi tlajtlamach* yejuan otinechmakak ualeua motech,

24
00:01:15,080 --> 00:01:19,480
pampa yonikinmakak motemachtil yejuan otinechmakak,

25
00:01:19,480 --> 00:01:21,800
niman yejuamej yokiselijkej.

26
00:01:21,800 --> 00:01:25,360
Aman yejuamej kimatij ika melauak motech oniualeu,

27
00:01:25,360 --> 00:01:28,960
niman kineltokaj ika tejua otinechajtitlan.

28
00:01:28,960 --> 00:01:32,000
’Nejua impampa nitlajtlani motech.

29
00:01:32,000 --> 00:01:35,040
Xniktlajtlani impampa on tlaltikpaktlakamej,

30
00:01:35,040 --> 00:01:41,040
yej impampa on yejuan otinechinmakak pampa yejuamej moyaxkauan*.

31
00:01:41,040 --> 00:01:44,440
Nochimej yejuan noyaxkauan no moyaxkauan*,

32
00:01:44,440 --> 00:01:48,480
niman nochimej yejuan moyaxkauan* no noyaxkauan,

33
00:01:48,480 --> 00:01:51,280
niman yejuamej nechueyiliaj.

34
00:01:51,280 --> 00:01:53,560
’Aman nejua niau para mouan nonemis.

35
00:01:53,560 --> 00:01:56,560
Xok ninokauas ipan in tlaltikpaktli,

36
00:01:56,560 --> 00:02:00,320
pero yejuamej nokauaskej ipan in tlaltikpaktli.

37
00:02:00,320 --> 00:02:01,720
NoyekTajtsin,

38
00:02:01,720 --> 00:02:09,760
xkinmanaui ikan mopoder yejuan otinechinmakak para san sekan ma nemikan ijkon ken tejua nouan tinemi.

39
00:02:09,760 --> 00:02:13,360
Ijkuak nejua iminuan ninemiya ipan in tlaltikpaktli,

40
00:02:13,360 --> 00:02:17,600
on yejuan otinechinmakak onikinmanauij ikan mopoder.

41
00:02:17,600 --> 00:02:21,360
Onikinmanauij niman nion se xopoliu,

42
00:02:21,360 --> 00:02:29,400
yej san opoliu on yejuan ye ijki onkatka para poliuis para onocumpliroj on tlen kijtoua on Yektlajkuilojli.

43
00:02:29,400 --> 00:02:31,800
’Aman ye niau kampa tejua tinemi,

44
00:02:31,800 --> 00:02:43,880
pero chika sanken*  ninemi ipan in tlaltikpaktli nikijtoua in tlatlamach para yejuamej ma kipiyakan sano yejua on pakilistli yejuan nejua nikpiya.

45
00:02:43,880 --> 00:02:46,000
Nejua yonikinmakak motlajtoltsin,

46
00:02:46,000 --> 00:02:49,000
niman on tlaltikpaktlakamej kintlauelitaj,

47
00:02:49,000 --> 00:02:57,480
pampa yejuamej xok nouikaj ken on tlaltikpaktlakamej no ijki ken nejua xninouika ken on tlaltikpaktlakamej.

48
00:02:57,480 --> 00:03:02,440
Nejua xnimitstlajtlanilia xkinkixti intsajlan on tlaltikpaktlakamej,

49
00:03:02,440 --> 00:03:06,440
yej nimitstlajtlanilia xkinmanaui de on diablo*.

50
00:03:06,440 --> 00:03:10,480
Ijkon ken nejua xninouika ken on tlaltikpaktlakamej,

51
00:03:10,480 --> 00:03:14,520
yejuamej no xnouikaj ken on tlaltikpaktlakamej.

52
00:03:14,520 --> 00:03:18,960
Xkinchipauili innemilis itechkopa on tlen melauak.

53
00:03:18,960 --> 00:03:22,120
Motlajtoltsin yejua tlen melauak.

54
00:03:22,120 --> 00:03:27,360
Ijkon ken tejua otinechajtitlan kampa nemij in tlaltikpaktlakamej,

55
00:03:27,360 --> 00:03:32,520
no ijki nejua nikintitlani kampa nemij on tlaltikpaktlakamej.

56
00:03:32,520 --> 00:03:42,480
Niman impampa yejuamej sano nejua ninotemaka para yejuamej uelis notemakaskej ipampa motlajtoltsin yejuan melauak.

57
00:03:42,480 --> 00:03:45,440
’Pero xnitlajtlani san impampa yejuamej,

58
00:03:45,440 --> 00:03:53,360
yej no impampa on yejuan nechneltokaskej itechkopa on temachtijli yejuan kiteijliskej.

59
00:03:53,360 --> 00:03:58,400
Nimitstlajtlanilia para nochimej yejuamej ma san sekan nemikan.

60
00:03:58,400 --> 00:03:59,720
NoTajtsin,

61
00:03:59,720 --> 00:04:06,520
yejuamej ma san sekan touan nemikan ijkon ken tejua tinemi nouan niman nejua mouan ninemi.

62
00:04:06,520 --> 00:04:07,400
Melauak tej,

63
00:04:07,400 --> 00:04:15,720
ma san sekan nemikan touan para on tlaltikpaktlakamej ma kineltokakan ika tejua otinechajtitlan.

64
00:04:15,720 --> 00:04:24,080
Yejuamej yonikinmakak sano yejua on ueyilistli yejuan tejua otinechmakak para san sekan ma nemikan,

65
00:04:24,080 --> 00:04:27,960
ijkon ken tejua niman nejua tinemij san seknek.

66
00:04:27,960 --> 00:04:41,960
Nejua ninemi iminuan niman tejua tinemi nouan para yejuamej uajnochiuaj melauak san se niman ijki on tlaltikpaktlakamej uelis kimatiskej ika tejua otinechajtitlan,

67
00:04:41,960 --> 00:04:47,120
niman ika mokoneuan tikintlajsojtla* ken nejua tinechtlajsojtla.

68
00:04:47,120 --> 00:04:48,440
’NoTajtsin,

69
00:04:48,440 --> 00:04:58,960
nikneki para on yejuan otinechinmakak nouan nemiskej kampa ninemis para ma kitakan on ueyilistli yejuan otinechmakak.

70
00:04:58,960 --> 00:05:05,320
Nikpiya on ueyilistli pampa otinechtlajsojtlak desde ijkuak in tlaltikpaktli xe onkatka.

71
00:05:05,320 --> 00:05:07,000
NoyekTajtsin,

72
00:05:07,000 --> 00:05:09,680
on tlaltikpaktlakamej xmitsixmatij,

73
00:05:09,680 --> 00:05:12,200
pero nejua nimitsixmati,

74
00:05:12,200 --> 00:05:18,880
niman in yejuan achtopa otinechinmakak ye kimatstokej ika tejua otinechajtitlan.

75
00:05:18,880 --> 00:05:21,160
Yonikinmachistij akin tejua,

76
00:05:21,160 --> 00:05:28,480
niman sanken* moka nitemachistis para on tetlajsojtlalistli* yejuan tinechpiyalia ma kipiyakan,

77
00:05:28,480 --> 00:05:33,400
niman para sano nejua intech ma ninemi.

