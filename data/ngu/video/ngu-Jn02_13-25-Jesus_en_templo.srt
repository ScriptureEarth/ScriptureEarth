1
00:00:05,000 --> 00:00:12,260
Kemaj ika ye nisiu uajlaya on iluitl itoka Pascua* yejuan on hebreos* kejeuayaj,

2
00:00:12,260 --> 00:00:17,180
Jesús oyaj ipan on ueyikalpan Jerusalén.

3
00:00:17,180 --> 00:00:19,500
Ne ipan ikiauak on ueyitiopan,

4
00:00:19,500 --> 00:00:24,380
Jesús okinnextito on yejuan kinnamakayaj uakaxtin,

5
00:00:24,380 --> 00:00:26,580
borregos niman palomas.

6
00:00:26,580 --> 00:00:35,220
Niman no ompa okinnextito on yejuan kimpatiliayaj tomin on tlakamej ne kampa yejyeuatikatkaj ipan inmesas.

7
00:00:35,220 --> 00:00:37,700
Ijkuak yejua ijkon okitak,

8
00:00:37,700 --> 00:00:44,140
okichijchiu sen chikotaj niman nochimej okintlajtlatsuitek iuan inborregos niman inuakaxuan.

9
00:00:44,140 --> 00:00:47,140
On yejuan kitepatiliayaj tomin,

10
00:00:47,140 --> 00:00:49,960
okinxixinilij intomin ipan tlajli,

11
00:00:49,960 --> 00:00:52,860
niman okinxixinilij inmesa.

12
00:00:52,860 --> 00:00:56,420
On tlanamakakej ikan palomas okinmijlij:

13
00:00:56,420 --> 00:00:59,340
—¡In palomas  xkinmejkuanikan de nikan!

14
00:00:59,340 --> 00:01:03,880
¡Maka nikan xtlanemakan ipan iueyitiopan noTajtsin!

15
00:01:03,880 --> 00:01:09,200
Kemaj on inomachtijkauan* okelnamikkej on Yektlajkuilojli yejuan kijtoua:

16
00:01:09,200 --> 00:01:14,100
“Ikan nochi noyojlo niktlakaita moueyitiopan.”

17
00:01:14,100 --> 00:01:16,260
Kemaj on hebreos* okijlijkej:

18
00:01:16,260 --> 00:01:22,940
—¿Katlejua milagro titechititis para tikitaskej ika mitsmelaua* tikchiuas yejua in?

19
00:01:22,940 --> 00:01:24,300
Jesús okinmijlij:

20
00:01:24,300 --> 00:01:29,940
—Xikxoxotonikan yejua in tiopan niman ipan yeyi tonajli oksejpa niketsteuas.

21
00:01:29,940 --> 00:01:32,500
Kemaj on hebreos* okijlijkej:

22
00:01:32,500 --> 00:01:36,640
—In tiopan cuarenta y seis xipan ouejkajkej ika okichijchijkej,

23
00:01:36,640 --> 00:01:40,100
¿niman tejua san ipan yeyi tonajli tikchijchiuas oksejpa?

24
00:01:40,100 --> 00:01:45,860
Pero on tiopan yejuan Jesús kiteneuaya sano yejua itlalnakayo.

25
00:01:45,860 --> 00:01:47,020
Yejua ika,

26
00:01:47,020 --> 00:01:51,060
ijkuak Jesús oyoliu* niman onokuiteu ipan itlalkon,

27
00:01:51,060 --> 00:01:55,240
on inomachtijkauan* okelnamikkej in tlen yejua okijtojka.

28
00:01:55,240 --> 00:02:02,280
Yejua ika okineltokakej on Yektlajkuilojli niman on tlajtojli yejuan okinmijlijka.

29
00:02:02,280 --> 00:02:07,000
Ijkuak Jesús nemiya Jerusalén ipan on iluitl Pascua*,

30
00:02:07,000 --> 00:02:12,140
miyekej okineltokakej ijkuak okitakej on milagros* yejuan kichiuaya.

31
00:02:12,140 --> 00:02:15,820
Pero yejua kitaya ika xmelauak kineltokayaj,

32
00:02:15,820 --> 00:02:19,400
pampa kinmixmatiya ipan inyojlo nochimej.

33
00:02:19,400 --> 00:02:30,300
Xkipolouaya para yakaj kijlis kenijkimej on tlakamej pampa sano yejua kimatstikatka tlinon onkaj ipan inyojlo on tlakamej.

