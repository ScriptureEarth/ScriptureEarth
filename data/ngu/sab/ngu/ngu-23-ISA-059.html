<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 59</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-058.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;59&nbsp;&nbsp;</a></span>
  <span class="button"><a href='ngu-23-ISA-060.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On tiotlajtojketl kinmixkomaka intlajtlakoluan on israelitas</div></div><a id="v1"></a>
<div class="m">
<div class="c-drop">59</div> Isaías okijtoj: "ToTEKO kipiya nochi poder para mechmakixtia, niman nochi kuajli kaki ijkuak nenkinotsaj.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero on nemoxompayejyeualis yejuan onenkichijkej, yejua yomechxeloj iuan Dios. Nemotlajtlakoluan yokichiu para yejua ma nixtsakua niman xok kineki mechkakis.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nemejuamej sanoyej yonenmijtlakojkej ikan nemotlajtlakoluan; nenkichiuaj sanoyej ma onya tlauejli niman sanoyej nentemiktiaj. Sanoyej nenistlakatij niman nentlauijuikaltiaj.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>'Ne kampa noteixpanuiloyan, xakaj kijtoua tlen melajki niman tlen melauak ijkuak nenmoteixpanuiyaj. Yej nenkuelitaj nenistlakatij niman xakaj kijtoua tlen melauak. Sanoyej nententokej ikan xompayejyeualistli.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nemejuamej san nenkinejnemilijtokej nenkichiuaskej nemoxompayejyeualis, niman sanoyej nentemiktiaj. Nemejuamej nenkenon kouamej niman tokamej yejuan sanoyej pajyojkej niman temiktiaj. <span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sa ika nennemij nenkichiuaj tlen xkuajli, niman nochi tlen nenkichiuaj, sanenkaj.  Sa ika nennemij nenkichiuaj tlen xkuajli,  niman sa ika nennemij nentlauijsoktinemij. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>On nemokxiuan san nenkintekitiltiaj para nenmotlalouaj nenkonchiuaj tlen xkuajli, para amanaman nenajsij nenkonmiktiaj yakaj maski xkipiya tlajtlakojli. On nemotlamachilis san mechyekana para nenkichiuaskej tlen xkuajli, niman ipan nemonemilis san nenkajtiuij tlaxoxotonilistli.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ipan nemonemilis xnenkipiyaj yolseuilistli, nion xnenkichiuaj tlen melajki. On ojtli kampa nenyauij, xmelajki, niman san akinon yejuan yau nemouan, xkaman kipiyas yolseuilistli."<span id="bookmarks8"></span></div>

<div class="s"><div id="s2">On israelitas noyolkuitiaj ika kipiyaj intlajtlakoluan </div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Kemaj on israelitas ijkin okijtojkej: "Impampa nochi totlajtlakoluan, totemakixtilis xejko topan niman xtikpiyaj tomanauilis. Tiknekiyaj tinemiskej ipan tlastajlotl, niman yej tikistinemij kampa tlayouatok.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tinejnemij ken ticiegos, niman ikan tomauan tiktejtemojtiuij tlinon ipan titokitskiskej. San tiktokaj sen tepantli ken xtikimpiyaskiaj tixtololojuan. Maski tlakualispan, tiuejuetstiuij ken tlayoua yeskia. Maski tikpiyaj nemilistli, yej ken yotimikkej. Maski xtikualoj tinemij kenon yejuan yomikkej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tinochimej sa tiknonanalkaj kenon yolkej osos, sa tiknotetenaj ken palomas. Tikchaj temakixtilistli, pero xejko; tikchaj tomanauilis, pero uejka onkaj de tejuamej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Tejuamej sanoyej yotikualanijkej toTEKO, niman sano totlajtlakoluan techixkomakaj. Kuajli tikmatstokej on tlen xkuajli tikchiuaj.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Xipan otikitakej toTEKO, nion xmelauak otikneltokakej. Xotiknekej otiktokakej toDios, yej otikteneuilijkej tlen xkuajli niman ipan otitokuepkej. Otiknejnemilijkej kenijki tikinkajkayauaskej oksekimej."<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Isaías okijtoj: "On tlen melajki, otikchichijkej, on tlen kuajli, uejka onkaj de tejuamej, xakaj kijtoua on tlen melauak ipan plaza kampa tojlan nosentlaliua, niman xakaj kichiua tlen chipauak.<span id="bookmarks14"></span></div>

<div class="s"><div id="s3">ToTEKO kinmakixtis on israelitas </div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Xok yakaj nemi yejuan kipiya san se itlajtol, niman tla yakaj xok kineki kichiuas tlen xkuajli, yej kitlauelitaj.</div>
<div class="p">ToTEKO sanoyej kualani ika kita xok yakaj kichiua tlen melajki.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>ToTEKO sanoyej okitlatlachaltij ika okitak xakaj kichiua kanika para kiteltis on tlen xkuajli. Yejua ika, sano yejua okinek kichipauas nochi ikan iueyi poder. Ijkon tej, otechmakak on temakixtilistli.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Okitekitiltij on yolmelajkilistli ken iteposchaleco yeskia; on temakixtilistli, ken icasco yeskia ipan itsontekon; on tetlakuepilijli, ken itlaken ueyak yeskia; niman on tlauejli, okitekitiltij ken itlaj ueyak tela yejuan ika notlapachoskia.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>ToTEKO cada se kitlaxtlauilis ken kitocaroua; kincastigaros itlauelikniuan. On yejuan sanoyej kitlauelitaj, kiminmakas tlinon kinmelaua, maski tla yejuamej nemij ipan on países más uejka kampa onkaj mar.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nochi tlakatl ipan in tlaltikpaktli desde ikisayan tonaltsintli hasta ikalakiyan, kitlakaitas toTEKO ijkuak kitas iueyipoder, pampa yejua uajlas ken sen ueyi río yejuan kuajuikas sen chikauak ajakatl.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'Yejua uajlas ipan on ueyikalpan Jerusalén ken sen temanauijketl para kinmanauis niman kinmakixtis nochimej iuejkakoneuan Jacob yejuan noyolpatlaskej niman kajkauaskej on tlen xkuajli kichiuaj. ToTEKO ijki yokijtoj."<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>ToTEKO okijtoj: "Nejua nikchiua in pacto nemouan: Nemechprometerouilia ika noEspiritu niman notemachtiluan nochipa onyaskej nemouan niman iminuan nemouejkakoneuan para nochipa."<span id="bookmarks21"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
