<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Daniel 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-26-DAN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-25-EZK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-26-DAN-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Daniel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-26-DAN-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-27-HOS-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On babilonios kimauistiliaj on ixneskayotl de oro</div></div><a id="v1"></a>
<div class="m">
<div class="c-drop">3</div> On rey Nabucodonosor otlanauatij ma kichijchiuakan ixneskayo sen tlakatl ikan oro, yejuan kipiyaya treinta metros ika uejkapan niman yeyi metro ika tomauak. Niman otlanauatij ma kitlalikan ipan on tlamanko itoka Dura, ipan iueyitlalpan Babilonia.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kemaj okintekuitlan nochimej on gobernadores de on uejueyitlalpanmej ipan on país Babilonia, on soldadostlayekankej, on intlapaleuijkauan on gobernadores de on uejueyitlalpanmej, on tetlakanonotskej, on tominyejyejkej, on yejuan teyolkuitiaj, on uejueyitekiuajkej niman nochimej on yejuan tlamandarouayaj ipan on uejueyitlapanmej, para ma uajlakan ipan on ueyiiluitl de on ixneskayotl yejuan otlanauatij ma kichijchiuakan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nochimej on uejueyitlayekankej ipan on nación onosentlalijkej ixpan on ixneskayotl para otlaluichijkej ipampa.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On tlayekanki ipan on iluitl ijkin otlanauatij chikauak: "Xkakikan, tlakamej yejuan nenualeuaj de nochi naciones niman de nochi tlajtoltin: <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkuak nemejuamej nenkakiskej kimpitsaj on tlapitsaltin, on akatlapitsaltin niman kitsotsonaj on lira, salterio, niman nochi on tlatsotsonaltin, nenmotlankuatelketsaskej niman nenkimauistiliskej on ixneskayotl de oro yejuan okichijchiu on rey Nabucodonosor.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>San akinon yejuan xnotlakuantelketsas niman xkimauistilis on ixneskayotl, nimantsin kontlajkaliskej ipan on horno kampa kauantikaj tlitl."<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ijki tej, ijkuak on tojlamej yejuan onosentlalijkej okakkej on tlatsotsonaltin, onotlankuatelketskej niman okimauistilijkej on ixneskayotl de oro.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pero sekimej babilonios okinteixpanuijkej on judíos itech on rey Nabucodonosor.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejuamej okijlijkej:</div>
<div class="p">—¡Nochipa xueyixtia toueyirey, niman motoka nochipa ma kelnamikikan!<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tejua toueyirey, otitlanauatij para nochi tlaltikpaktlakatl ma notlakuantelketsa niman ma kimauistili on ixneskayotl de oro ijkuak kakiskej on tlatsotsonaltin,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>niman on yejuan xkichiuas kontlajkaliskej ijtik on horno kampa kauantikaj tlitl.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Maski ijki otitlanauatij, nemij keskimej judíos, yejuan tejua toueyirey otikintlalij ipan on uejueyitekiuajyotl ipan iueyitlalpan Babilonia, yejuan xkichiuaj on tlen tejua otitlanauatij, nion xkinmauistiliaj modioses, nion on ixneskayotl de oro yejuan otitlanauatij ma kichijchiuakan. Yejuamej imintoka: Sadrac, Mesac niman Abed-nego.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ijkuak Nabucodonosor ijkin okak, sanoyej okualan, niman otlanauatij para ixpan ma kinuajuikakan Sadrac, Mesac niman Abed-nego. Niman ijkuak yejuamej ye nemiya ixpan,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>yejua okintlajtoltij:</div>
<div class="p">—¿Tlen melauak xnenkinekij nenkinmauistliskej nodioses, nion on ixneskayotl de oro yejuan onitlanauatij ma kichijchiuakan?<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aman tej, nemechtlajtoltia: "¿Nenkinekij nemotlakuantelketsaskej ixpan on ixneskayotl yejuan onitlanauatij ma kichijchiuakan, niman nenkinekij nenkimauistiliskej ijkuak nenkakiskej on tlatsotsonaltin?" Pampa tla xnenkimauistiliaj, nimantsin mechonxiniskej ijtik on horno yejuan kauantikaj, niman ijkuakon, ¿katlejua dios uelis mechmanauis?<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>On yeyimej telpokamej ijkin okinankilijkej:</div>
<div class="p">—On xsano tejuamej titomanauiskej de tejua.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yej, toDios, akin tikmauistiliaj, yejua techmanauis ipan on tlitl de on horno. Niman de nochi on tlen xkuajli titechchiuilisneki, tejua toueyirey, yejua techmanauis.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero maski tla yejua xtechmanauis, kuajli xmati tejua toueyirey ika xtikinmauistiliskej modioses nion xtitotlakuantelketsaskej ixpan on ixneskayotl de oro.<span id="bookmarks18"></span></div>

<div class="s"><div id="s2">Dios kinmanauiya on yeyimej telpokamej ipan on horno kauantikaj</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ijkuak Nabucodonosor okak in tlajtoltin, nimantsin ones ixko ken sanoyej okualan iminuan in yeyimej telpokamej. Yejua ika, otlanauatij ma kixotlaltikan on horno chikomepa más totonki.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Kemaj okinnauatij isoldados yejuan más kojtikej para ma kinmasasalokan Sadrac, Mesac niman Abed-nego, niman ma kominxinikan ijtik on horno yejuan kauantikaj.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>On yeyimej telpokamej, sanken* kitlalijtiayaj intekiuajtlaken yejuan ika kiteititiayaj ika yejuamej uejueyitekiuajkej, okinsalojkej niman ijki okominxinijkej ijtik on horno yejuan kauantikaj.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pampa on rey otlanauatij para ma kixotlaltikan on horno sanoyej totonki, itlimilinajlo okintlatij niman okinmiktij on soldados yejuan okominxinijkej on yeyimej telpokamej ijtik on horno.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman on telpokamej oxinitoj sajsalijtiuij itik on horno.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Kemaj Nabucodonosor amanaman onotelkets, niman ika inemojtil okinmijlij itlajtolpaleuijkauan:</div>
<div class="p">—¿Tlen xokominxinijkej yeyimej telpokamej sasalijtiuij ijtik on tlitl?</div>
<div class="p">Yejuamej okinankilijkej:</div>
<div class="p">—Kemaj toueyirey.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Niman on rey okijtoj:</div>
<div class="p">— Pero nejua nikinta nauimej tlakamej yejuan xok sasalijtokej, niman nejnentinemij ijtik on tlimilinajli niman nion xtlatlaj. Niman on yejuan ika naui tlakatl nesi ken sen dios.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Niman chika Nabucodonosor ijkin kijtojtikatka, okinisiuij itempan on horno niman ontsajtsik:</div>
<div class="p">— ¡Sadrac, Mesac niman Abed-nego, itekipanojkauan on Dios yejuan más ueyixtikaj, xkisakan niman xuajlakan nikan!</div>
<div class="p">On yeyimej ouajkiskej ijtik on tlitl,<span id="bookmarks26"></span> <a id="v27"></a><span class="v">27</span><span class="vsp">&nbsp;</span>niman nochimej on tekiuajkej de on nación yejuan ompa nemiyaj, okintatoj on telpokamej yejuan intlalnakayo xitlaj okinchiuilij on tlitl.  Yejuamej okitakej ika nion se intson xochichinau, nion intlakeuan xotlatlakej, niman nion xijnekuistiyaj ika nemiyaj tliko.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj Nabucodonosor okijtoj: "¡Ma kiueyiteneuakan iDios Sadrac, Mesac niman Abed-nego, yejuan okuajtitlan iángel para okinmakixtiko itekipanojkauan yejuan itech okitlalijkej nochi inyojlo.  Yejuamej xokichijkej on tlen nejua akin nirey onitlanauatij. Yej okijtojkej maski ma mikikan xnotlakuantelketsaskej niman xkimauistiliskej okse dios tla xyejua iminDios!<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yejua ika, nejua nitlanauatia ika san akinon yejuan kijtouilis itlaj tlen xkuajli iminDios in telpokamej, ma kitsojtsontekikan niman ikal ma kixoxotonilikan. Xkichiuilia kanon ualeua noso tlinon itlajtol, pampa xnemi okse dios yejuan ijkin temakixtia."<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Kemaj on rey okinmakak in yeyimej telpokamej on más uejueyitekiuajyotl ipan iueyitlalpan Babilonia.<span id="bookmarks30"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
