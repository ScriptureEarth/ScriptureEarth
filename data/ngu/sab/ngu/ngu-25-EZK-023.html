<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='ngu-25-EZK-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Samaria niman Jerusalén, ken omemej siuamej iknijtin yejuan sanoyej tlajtlakolejkej</div></div><a id="v1"></a>
<div class="m">
<div class="c-drop">23</div> ToTEKO onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, nimitstlajtlajtouilis iminnemilis omemej siuamej iknijtin yejuan kisaj san itech sen nantli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Desde ijkuak in omemej siuamej ichpokamej katkaj, onotemakakej ipan auilnemilistli ne Egipto.  Ompa, okinnokauilijkej ma kinchichiualkijkitskikan, niman iminuan onotekakej on egipcios.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On yejuan yakatstiu itoka katka Ahola, (yejuan kixnextia on ueyikalpan Samaria),  niman on ikniu siuatl yejuan más konetl itoka katka Aholiba, (yejuan kixnextia on ueyikalpan Jerusalén).  Niman nejua iuan onikinnosiuatij on omemej siuamej,  niman yejuamej okintlakatilijkej nokoneuan tlakamej niman siuamej.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pero maski Ahola nosiuau katka, onechtlalkauij para okintatoj on soldados asirios yejuan sanoyej okiminejeleuij,  niman yejuamej onochijkej imekauan.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nochimej on soldados kualtsitsimej telpokamej katkaj, tlayekankej niman tlamandarojkej;  notlakentiayaj ikan intlaken morado niman kistinemiyaj ipan incaballos.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On soldados asirios yejuan Ahola iminuan oauilnen, yejuamej más kualtsitsimej katkaj de nochimej on asirios.  Niman hasta iminídolos on soldados, Ahola okinmauistilij, niman inka sanoyej oniktlakoj.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Desde ijkuak yejua ichpokatl katka,  ijkuak nemiya ne Egipto, opeu auilnemi,  niman xkaman okajkau ika oauilnen.  Desde ijkuakon, miyekej telpokamej okichichiualkijkitskijkej niman iuan onotekakej,  niman ijki okuepkej sen siuaauilnenketl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejua ika tej, nejua oniktemaktilij Ahola intech on soldados yejuan imekauan para ika ma najauiltikan, on soldados yejuan yejua sanoyej okiminejeleuij. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman on soldados asirios sanoyej okipijpinajtijkej Ahola. Kemaj okinkuilijkej ikoneuan tlakamej niman siuamej para okinuikakej ken esclavos,  niman yejua okimiktijkej ipan nouijsokilistli para ocastigarojkej.  Niman on tlinon ipan onochiu, okinmixkotiauij nochimej on siuamej.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Niman Aholiba, on ikniu, okitak nochi on tlinon ipan onochiu Ahola.  Pero maski tla okitak, yejua yej no ijki okichiu ken ikniu.  Niman hasta más okiminejeleuij tlakamej  niman más oauilnen xken on ikniu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yejua no sanoyej okiminejeleuij on soldados asirios yejuan kualtsitsimej telpokamej katkaj, tlayekankej niman tlamandarojkej, kualtetsin notlakentiayaj niman kistinemiyaj ipan incaballos.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nejua onikitak ika Aholiba no nemi ipan auilnemilistli, no ijki okichiu kenon ikniu yejuan yakatstiu.<span id="bookmarks13"></span> <a id="v14"></a><span class="v">14-15</span><span class="vsp">&nbsp;</span>Pero yejua yej más sanoyej onotemakak ipan auilnemilistli ijkuak okintak ipan tepantli inmixneskayouan on babilonios yejuan tlapajlojkej katkaj chichiltik. Nochimej yejuamej nesiyaj ken uejueyitekiuajkej pampa kipiyayaj inxijlanilpika niman inkuatlaken de tlayekankej.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Ijkuak Aholiba okintak inmixneskayouan on babilonios, sanoyej okiminejeleuij,  niman nimantsin okintekuitlan para ma uajlakan itech.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman on babilonios oualajkej itech Aholiba para iuan onotekakej, niman miyekpa iuan onotekakej hasta kampa yejua opeu kintlajyelita.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero ijkuak yejua xok opinau oauilnen,  niman onotetsotsoloj para ma kitakan, nejua oniktlajyelitak no ken oniktlajyelitak ikniu.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero yejua sanken más onotemakak ipan auilnemilistli ijkon ken okelnamik auilnemiya ne Egipto ijkuak ichpochkatl katka.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Okelnamik ken sanoyej kinejeleuiyaya on egipcios yejuan imekauan katkaj niman iminuan notekaya. Niman yejuamej no sanoyej okejeleuijkej yejua,  no kenon polokomej niman on caballos kichiuaj.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Tejua Aholiba, oksejpa otiauilnen ken otikchiu ijkuak tiichpokatl katka,  ijkuak on egipcios kemach yeyika omitschichiualkijkitskijkej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yejua ika tej, nejua akin nimoTEKO Dios ijkin nimitsijlia:  Nejua nikchiuas para on momekauan, on soldados  yejuan aman tikintlajyelita, ma nokuepakan motlauelikniuan.  Nikchiuas ma mitsyejyeualokan para ma mitsuijsokikan<span id="bookmarks22"></span> <a id="v23"></a><span class="v">23</span><span class="vsp">&nbsp;</span>on soldados babilonios niman nochimej on oksekimej soldados yejuan ualeuaj tlajtlaluis ipan on tlajli Babilonia,  iminuan on yejuan chantij ne Pecod, ne Soa niman ne Coa, niman nochimej on asirios. Mitsajuijsokiskej on asirios yejuan kualtsitsimej telpokamej, tlayekankej niman tlamandarojkej, yejuan kualtetsin notlakentiaj niman kistinemij ipan incaballos.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yejuamej uajlaskej mitsajuijsokiskej iminuan miyekej soldados ikan carretas de guerra yejuan mitsyejyeualoskej nochiuiyan.  Uajlaskej ikan intepos, incascos niman inescudos, niman nejua nikinkauilis ma mitscastigarokan ken nouikaj ipan iminleyes.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nejua tej, mopan ninotlauelkixtis, niman yejuamej temojtij xkuajli tlinon mitschiuiliskej.  Mitstekiliskej moyak niman monakasuan,  niman on yejuan sanken nemiskej, kinmiktiskej ikan iminespadas. Mitsinkuiliskej mokoneuan tlakamej niman siuamej,  niman nochimej yejuan nokauaskej kimpopoloskej ikan tlitl.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Mitskauaskej semi titetsotsoltik,  niman nochi on mokualneskayouan mitsinkuiliskej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijki tej, nimitskixtilis on ika tisiuatlamakaualkistinemi niman nimitskixtilis on moauilnemilis yejuan ika otimotemakak ne Egipto. Niman on tlajtlamach ne Egipto xokaman oksejpa tikinejeleuis niman xokaman tikinelnamikis.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Nejua akin nimoTEKO Dios ijkin nikijtoua:  Nejua nimitstemaktilis intech motlauelikniuan ipan on naciones yejuan tejua sanoyej tikintlauelita niman tikintlajyelita.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Niman yejuamej mitschiuiliskej tlen sanoyej xkuajli pampa sanoyej mitstlauelitaj.  Kinoyaxkatiskej nochi on tlinon tejua otiktlan ipan motekiu niman mitskauaskej semi titetsotsoltik,  niman ijki nochi tlakatl kitas ika xkuajli otimouikak niman otiauilnen.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Mitschiuiliskej nochi in, pampa tejua otimotemakak ipan auilnemilistli intech on tlakamej de oksekimej naciones,  niman sanoyej otimijtlakoj pampa otikinmauistilij iminídolos.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Yejua ika tej, pampa tejua no ijki otitlajtlakoj kenon mokniu yejuan yakatstiu, no ijki nimitstlajyouiltis ken yejua oniktlajyouiltij.</div>
<div class="b">&nbsp;</div><span id="bookmarks31"></span><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>'Nejua akin nemoTEKO Dios ijkin nikijtoua:  Tejua no ijki titlajyouis ken mokniu otlajyouij;  on tlajyouilistli sanoyej temojtij yes niman sanoyej mitskokos,  niman no sanoyej mitspijpinauiskej niman mitschichiitaskej.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Temojtij yes ken mopan tlaxoxotonis niman moselti timokauas.  Titlamachilispoliuis ken sen tlauanki, ijkon ken ipan onochiu mokniu Samaria ijkuak onicastigaroj.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Niman ijkuak sanoyej yotitlajyouij ikan nochi on moueyicastigo,  tejua sanoyej timochichiualtetekis.  ¡Nejua akin nemoTEKO Dios, yonikijtoj ika ijki mopan nochiuas!</div>
<div class="b">&nbsp;</div><span id="bookmarks34"></span><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>'Yejua ika tej, nejua akin nemoTEKO Dios nikijtoua:  Pampa tejua yotinechtlalkauij niman yotinechelkau, ika onkaj tikijyouis on castigo  pampa otikinejeleuijtinen tlakamej niman otiauilnemiliskistinen iminuan."<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Kemaj toTEKO onechijlij:  “Tejua tlaltikpaktlakatl, ¿tinemi listo para tiktlajtlakolmakas Ahola niman Aholiba? Tla ijkon, xkinmixkomaka nochi on tlinon sanoyej tetlajyeloj yokichijkej.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Yejuamej onechtlalkauijkej niman sanoyej yotemiktijkej. Onechtlalkauijkej para yej okinmauistilijkej iminídolos,  niman okinmiktijkej inkoneuan yejuan iminuan onikimpix,  para okinuentlalilijkej ipan tlitl on iminídolos.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Niman no, okijtlakojkej noueyitiopan,  niman xok okintlakaitakej on tonaltin sábados para nechmauistiliskej.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Niman sano ipan on tonajli ijkuak yejuamej okinuentlalijkej inkoneuan intech on iminídolos,  oyajkej ipan noueyitiopan niman okijtlakotoj.  ¡Nochi in okichiuatoj ipan nochan!<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>'On siuamej iknijtin, Ahola niman Aholiba, okintitlankej uejka on intlajtojkauan para okintekuitlankej tlakamej.  Niman ijkuak on tlakamej oualajkej, on omemej siuamej onaltijkej, onixkualtsintilijkej  niman okinotlaliltijkej inkualneskayouan para okinselijkej on tlakamej.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kemaj iminuan onotlalijkej ipan sen kualtetsin ueyak sillón, nisiu sen mesa kampa okintlamakakej,  niman ompa okitlalijkej on kopajli niman on aceite yejuan tlatiochijtli, yejuan san nejua noyaxka.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Niman kakistiya ken tojlamej tsajtsiyaj pampa tlaluichiuayaj. On tlakamej yejuan ompa nemiyaj oualejkej xalpatlajkan,  niman okinuajkikej kualneskayomej para okintlaliltijkej on siuamej.  Okintlaliltijkej inmakoskauan,  niman ipan intsontekon okintlaliltijkej kualtetsitsimej coronas.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Kemaj, ijkin oniknemilij:  'On tlakamej iminuan notekaskej in siuaauilnenkej yejuan hasta yotekajkantiakej  pampa miyekej tlakamej iminuan yonotekatinenkej. <span id="bookmarks43"></span> <a id="v44"></a><span class="v">44</span><span class="vsp">&nbsp;</span>Niman melauak iminuan onotekakej Ahola niman Aholiba, on omemej siuatlamakaualtin,  ken notekaskiaj iminuan on siuaauilnenkej yejuan kemach peua auilnemij.’<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Pero on tlakamej yejuan yolchipajkej kintlajtlakolmakaskej on siuamej ken kinmelaua kintlajtlakomakaj on tlakapapatlakej niman temiktijkej.  Ijkon kinchiuiliskej pampa yejuamej melauak tlakapapatlakej niman temiktijkej.”<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Aman tej, nejua nemoTEKO Dios ijkin nitlanauatia:  “Ma uajlakan miyekej soldados para ma kinmomojtikij  Ahola yejuan kitosneki Samaria  niman Oholiba yejuan kitoseki Jerusalén  niman ma kinkuilikij nochi on tlinon nyaxka.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Ma kintemojmotlakan niman ma kinmiktikan ikan iminespadas.  Ma kinmiktilikan inkoneuan tlakamej niman siuamej, niman ma kintlatilikan inkaluan.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Ijki tej, nikpopolos ipan in país nochi tlen sanoyej tepinajtij kichiuaj.  Niman ijki, nochimej on siuamej nomojtiskej,  niman xkinekiskej no ijki nouikaskej ken sanoyej xkuajli onouikakej on omemej siuamej.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Niman on omemej siuamej iknitin, kiseliskej on castigo pampa sanoyej xkuajli ken onouikakej niman pampa sanoyej otlajtlakojkej ika okinmauistilijkej on ídolos. Kemaj nemejuamej nenkimatiskej ika nejua ninemoTEKO Dios.”<span id="bookmarks49"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
