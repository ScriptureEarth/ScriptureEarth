<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 40</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">40.22 Tojtompilojli kijtosneki, cortina de tela. </span><span class=\"ft\"></span></div>"
};

initFootnotes(footnotes);

});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-039.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;40&nbsp;&nbsp;</a></span>
  <span class="button"><a href='ngu-23-ISA-041.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yoltlalijli para Jerusalén</div></div><a id="v1"></a>
<div class="m">
<div class="c-drop">40</div> On nemoDios ijkin kijtoua: “Xkinyoltlalikan on notlapejpeniluan, xkinyoltlalikan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Xkinyemankanotsakan on chanejkej Jerusalén, niman xkinmijlikan ika aman xok esclavos yeskej. Xkinmijlikan ika yonikintlapojpoluilij intlajtlakoluan, niman sanoyej yonikincastigaroj ipampa nochi intlajtlakoluan.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Isaías okijtoj: "Yakaj nemi ne kampa xalpatlajkan niman ijkin chikauak kijtoua: 'Xyektlalikan nemoyojlo pampa ye uajlau toTEKO; xmelauakan nemonemilis para Dios mechselis. Xchiuakan ken ijkuak nenkuejkuektlaliaj niman nenkimejmelauaj sen ojtli pampa uajlas sen tlakatl yejuan ueyixtikaj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Cada ixtlauatl xpanuetsitikan, niman nochi tepetl niman tepetsintli xxotonikan para ma tlaixmani. Xmelauakan on ojtli yejuan xmelajki niman xkixmanakan on ojtli yejuan xixmanki.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkuakon, nochi tlaltikpaktlakatl kitas kenijki toTEKO temakixtis, niman ijki, toTEKO kiteititis iueyilis. ToTEKO yejua yokijtoj.' <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Yakaj onikak onechijlij: 'Xtlajto chikauak'. Niman nejua oniktlajtoltij: '¿Tlinon noneki nikijtos chikauak?' Yejua on tlajtojli onechnankilij:  'Xkijto ika nochi tlaltikpaktlakatl, inemilis ken itlaj on xojtli. ¡Tonalkuetlaxiui ken itlaj tepexochitl!<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On xojtli, uaki, niman on xochitl pilini ijkuak toTEKO kilpitsa ika on ajakatl chikauak yejuan ualeua ipan xalpatlajkan.  Niman on tlaltikpaktlakamej no ijki mikij ken ijkuak pilini niman uaki on xochitl yejuan toTEKO kilpitsa. <span id="bookmarks7"></span> <a id="v8"></a><span class="v">8</span><span class="vsp">&nbsp;</span>On xojtli, uaki, niman on xochitl pilini, pero itlajtoltsin toDios onkaj para nochipa.' ”<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Dios okijlij Isaías: "Xtlejko ikuatipan sen tepetl, niman xtlajto chikauak para tikinmijlis ichanekauan Jerusalén on kuajli tlajtojli. Xtlajto chikauak, maka xmomojti, niman xkinmijli on uejueyikalpanmej de Judá: '¡Nikan yeuajlau toDios!<span id="bookmarks9"></span> <a id="v10"></a><span class="v">10</span><span class="vsp">&nbsp;</span>ToTEKO uajlau ikan poder, niman uajlau para tlamandaros. Kinuajuika itlapejpeniluan yejuan yokinmanauito.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua uajlau ken sen tlajpixki yejuan kincuidaroua iborregos, yejuan kiminnapaloua iborreguitos niman kinuika ipan iyelpan. Niman on iborreguitos yejuan kemach tlakatij, sanoyej kuajli kincuidaroua.' "<span id="bookmarks11"></span></div>

<div class="s"><div id="s2">Yoltlalijli ipampa iueyilis on Dios de Israel</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Isaías okijtoj: " ToTEKO san yejua ueli kitemachiua íau on mar ikan imakpal, niman ikan imajpiluan ueli kitemachiua on cielo. Yejua kimati kechkich onkaj tlalkuechtli de in tlaltikpaktli; kimati kech ika yetikej on tepemej niman on tepetsitsimej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>ToTEKO xakaj uelis kijlis tlinon kuajli noso tlinon xkuajli. Nion xakaj uelis kimachtis noso kitlajtolyekanas.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>ToTEKO xkijijliskej tlinon kichiuas, nion xkijliskej kenijki kajsikamatis tla itlaj. Xakaj okititij ken melajki teyolkuitis. Xakaj okititij ken tlaixmatki yes. Xakaj okimachtij para ma tlamatki.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Para yejua, on naciones ken sen tlachipinijli atl, ken achijtsin tlalkuechtli ipan sen tlatemachiuajli. Nochi on países yejuan onokej ipan on tlaluaktin ipan mar, kinta ken sentejtsin xajli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nochimej on yolkej yejuan nemij ipan on tlajli Líbano, xkajxilis para kimakaskej uentin yejuan nochi tlatla, niman nochi on kojtin yejuan ompa onkaj, xkajxilis on tlatilkojtli para ika kitlatiskej on uentin. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ixpan toTEKO, nochimej on naciones xitlaj kijtosnekij. Para yejua, xitlaj kijtosnekij nion achijtsin.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Dios xakaj ijki ken yejua. Yejua xuelis kitaskej ipan sen ixneskayotl.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejua xijki ken sen ídolo yejuan sen tlakatl kichijchiua, nion ken sen ídolo yejuan sen tlakatl kalauilia oro niman ipan kitlalia teposcadenitas de plata para kikualtsintia.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sen tlakatl yejuan mayanki, xueli koua oro noso plata para kalauilis iídolo. Yejua ika, kikui sen kojtlajko yejuan xpalani, niman kitkilia sen tlakatl yejuan kinchijchiua ídolos para ma kichijchiuili sen ídolo yejuan kuajli kisasaloua para maka uetsis.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'¿Tlen xnenkimatij? ¿Xkaman mechijliaj kenijki nochi opeu onkaj? ¿Xkaman nenkakij ken Dios kijtoua okichijchiu in tlaltikpaktli? ¿Tlen nion achijsin xitlaj nenkimatij?<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Dios kipiya itrono ikuapan on cielo, niman kinualitstikaj on tlaltikpaktlakamej pipitikej ken tapachichimej. Yejua okitlalij on cielo ken itlaj tojtompilojli<span class="footnote selectable" id="F-0"><sup>a</sup></span>; okipatlau ken itlaj kajli de tela.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Yejua kichiua para on uejueyixtokej tlakamej niman on tlayekankej makasa itlaj ma intekiu.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yejuamej kenon plantas selikej yejuan kemach okintôkakej, yejuan kemach noneluayotijtokej. Tla Dios kichiua ma ajaka impan, nimantsin pilinij, niman on ajakakiautli kinmajkotoktia ken polokatl.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>'On Dios yejuan Yektli techtlajtoltia: '¿Akinon nenkijtoskej no ijki ken nejua? ¿Nemi yakaj yejuan no ijki ken nejua?' "<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Isaías okijtoj: “Xontlachakan tlakpak ipan cielo niman xkitakan: ¿Akinon okinchijchiu nochi on sitlalimej? Dios okinchijchiu sesentemej. Okintlalij kampa onokej, niman cada se okitokayotij. Ijkin okinchijchiu pampa yejua sanoyej kojtik niman kipiya ueyi poder, niman nion se sitlalin xpoliui.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'Israelitas, iuejkakoneuan Jacob, ¿tline ikan tlaueltlajtojli nenkijtouaj nochi tlen xkuajli nemopan nochijtikaj? ¿Tline nenkijtouaj toTEKO xok nemopan tlacha niman xok mechiknelia?<span id="bookmarks27"></span> <a id="v28"></a><span class="v">28</span><span class="vsp">&nbsp;</span>¿Tlen xnenkimatij? ¿Xkaman nenkakij? ToTEKO Dios yejuan nochipa nemi, yejuan okichijchiu nochi in tlaltikpaktli, xkaman siaui. On itlamachilis xkaman tlami.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yejua, kimaka chikaualistli on yejuan siaui niman yejuan xok kojtik.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Hasta on telpokamej kamanian siauij niman xok kojtikej; hasta on yejuan más kojtikej, siauij niman uetsij.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Pero on yejuan kitlaliaj inyojlo itech toTEKO, oksejpa kojtikej yeskej kenon totomej kuaktin yejuan tlakpak patlanij. Maski notlaloskej, xijyotlamiskej, niman maski uejka nejnemiskej, xsiauiskej.”<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
