<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 50</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-049.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;50&nbsp;&nbsp;</a></span>
  <span class="button"><a href='ngu-23-ISA-051.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">50</div> ToTEKO kijtoua: “Maka xnemilikan tla nejua oniktlalkauij on nación Israel, yejuan nemonanaj, ken sen tlakatl kitlalkauiya isiuau. Noso maka xnemiliaj onemechnemakak ken esclavos pampa nikteuikiliaya. Nemejuamej onemechnemakak, pampa onentlajtlakojkej. On nación Israel, yejuan ken nemonanaj, oniktlalkauij pampa nemejuamej xipan onennechitakej.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>¿Tline ijkuak oniuajlaj para nemechmakixtis, xakaj oniknextij? ¿Tline ijkuak onemechnots, xakaj onechnankilij? ¿Tlen nenkinemiliayaj, nejua xniuelis nemechmanauis? ¿Nenkinemiliayaj xniuelis nemechpaleuis para ma mechmakauakan? Nejua uelis san nitlanauatis para on mar niman on ayajtokmej ma uakikan, para on michimej ma mikikan niman ma palanikan pampa xitlaj atl.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nejua, nikchiua para ixko on cielo ma tlayouatia, para nesi ken notlakentiskia ikan ajmankatlakentli.”<span id="bookmarks3"></span></div>

<div class="s"><div id="s1">On iTekipanojkau toTEKO noneki kitlakaitaskej niman kitlakamatiskej</div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On Tekipanojketl ijkin kijtoua: "ToTEKO yonechmakak tlamatkilistli para uelis nikinyoltlalis on yejuan najmanaj niman yejuan siautokej. Cada kualkan nechpaleuiya para ma nikaki on tlen nechmachtia.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>ToTEKO yonechmakak kajsikamatilistli, niman nejua niktlakamati niman nikchiua tlen nechnauatia.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nejua oniktemakak notlakayotsin para ma nechuijuitekikan, niman oniknokauilij ma nechtentsonuiuitlakan. Nejua xoninixtlapachoj ijkuak tlamach nechteneuiliayaj niman nechchijchayaj.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Pampa noTEKO yejua nechpaleuiya, xnechajmana tla tlamach nechteneuiliaj. Yejua ika, nejua ninemi ken sen ueyitetl yejuan kojtitikaj, pampa nikmati ika nejua xkaman ninopinajtis.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Notech nemi notemanauijkau. ¿Nemi yakaj yejuan nechtlauelita? ¡Ma nechuika itech sen juez! ¿Nemi yakaj yejuan kineki nechteixpanuis? ¡Ma uajla niman ma nechijliki!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>¡NoTEKO yejua nechpaleuiya. Yejua ika, ¿akinon uelis nechtlajtlakolmakas? Nochimej on notlauelikniuan popoliuiskej ken sen tlakentli yejuan tlakuanyoua.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Nemejuamej yejuan nenkitlakaitaj toTEKO niman nenkakij ken mechnotsa iTekipanojkau, tla nenkistinemij kampa tlayouatok, kampa nion achijtsin xtlauilpan, xtlalikan nemoyojlo itech toTEKO, niman xmoyolchikauakan itech nemoDios.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero nemejuamej yejuan xnenkinekij nenkitlakamatiskej toTEKO niman xnenkistinemij ipan itlauil Dios, yej san nenkistinemij ipan nemejuamej nemotlauil, saniman nentlatlaskej ikan on tlitl yejuan ika nenmotlauiluiyaj.<span id="bookmarks11"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
