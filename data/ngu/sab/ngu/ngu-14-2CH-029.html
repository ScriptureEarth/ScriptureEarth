<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 29</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-028.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;29&nbsp;&nbsp;</a></span>
  <span class="button"><a href='ngu-14-2CH-030.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ezequías otlamandaroj ne Judá</div></div><a id="v1"></a>
<div class="m">
<div class="c-drop">29</div> Ezequías kipiyaya 25 xipan ijkuak opeu tlamandaroua ken rey, niman otlamandaroj 29 xipan ne Jerusalén. Inanaj itoka katka Abi, ichpoch Zacarías.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ezequías okichiu tlen kuajli ixpan toTEKO, ijkon ken okichiu David, iuejkatataj.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ipan on achtoj metstli de on achtoj xipan ijkuak opeu tlamandaroua, Ezequías otlanauatij ma kitlapokan itsakuijlou on ueyitiopan de toTEKO, niman okikuektlalij.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Okintekuitlan ma uajlakan on tiopixkej niman on levitas niman okinsentlalij ne tiopankiauak kampaka ikalakiyan tonaltsintli.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman ijkin okinmijlij: “¡Xnechkakikan levitas! Aman xmochipauakan ixpan Dios niman no xchipauakan iueyitiopan iminTEKO Dios nemoachtojtajuan. Ipan on yektiopan xkixtikan nochi on tlen xchipauak,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>pampa toachtojtajuan ixko oyejyekej toTEKO Dios niman okichijkej tlen xkuajli ixpan. Okitlalkauijkej toTEKO niman xokinekkej yaskej ipan iueyitiopan toTEKO kampa chanti.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Onenkintsakukej itsakuijlouan on kalixpan de on ueyitiopan, onenkinseuijkej on tlauiltsitsimej, xok onenkitlatijkej kopajli niman no xok onenkitemakakej on uentli yejuan nochi tlatla ixpan on iyektiopan toTEKO, Dios de Israel.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>San yejua ika in, itlauel toTEKO ouets ipan Judá niman Jerusalén, niman yejuamej okinkau sanoyej tepinajtij niman temojtij ixpan nochi tlakatl, ken aman nemejuamej nenkitstokej ika nemixtololojuan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejua ika, toachtojtajuan omikkej ika espada niman tokoneuan tlakamej, siuamej niman tosiuauan okinuikakej para okintsakuatoj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero aman yonikijtoj ika nikchiuas sen pacto iuan toTEKO, Dios de Israel, para makasa ma kualani touan tejuamej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nokoneuan, maka xkajauilmatikan pampa toTEKO yomechtlapejpenij nemejuamej para nennemiskej ixpan niman nenkitekipanoskej niman nemejuamej nentlayekanaskej niman nenkitlatiskej kopajli."<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>On levitas yejuan nimantsin opeu tekitij yejuamej in katkaj:</div>
<div class="q top-spacing">De iuejkakoneuan Coat, Mahat ikoneu Amasai niman Joel ikoneu Azarías.</div>
<div class="q">De iuejkakoneuan Merari, Cis ikoneu Abdi niman Azarías ikoneu Jehaleel.</div>
<div class="q">De iuejkakoneua Gersón, Joa ikoneu Zima, niman Edén ikoneu Joa.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>De iuejkakoneuan Elizafán: Simri niman Jehiel.</div>
<div class="q">De iuejkakoneuan Asaf: Zacarías niman Matanías.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>De iuejkakoneuan Heman: Jehiel niman Simei.</div>
<div class="q">De iuejkakoneuan Jedutún: Semanías niman Uziel.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yejuamej okinsentlalijkej on yejuan ken kintaj, onochipajkej ixpan Dios, niman okalakkej ipan iueyitiopan toTEKO para okichipajkej, ijkon kenon rey yotlanauatijka, ken nestikaj ipan itlajtoltsin toTEKO.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>On tiopixkej okalakkej ipan iueyitiopan toTEKO para okichipajkej. Ipan on yektiopan okixtijkej nochi on tlajtlamach yejuan xchipauak, yejuan ompa okinextijkej, niman on levitas okuitoj para okixinitoj ipan on ayajtok Cedrón.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Opejkej kichipauaj on ueyitiopan ipan on achtoj tonajli de on achtoj metstli, niman ipan chikueyi tonajli, yoajsikaj hasta ipan on kalixkajli kampa ikalakiyan iueyitiopan toTEKO. Ouejkajkej okse chikueyi tonajli para okichipajkej on yejuan poliuiya de iueyitiopan toTEKO niman ipan majtlaktli uan chikuasen tonajli de on achtoj metstli otlankkej.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sakin oyajkej ixpan on rey niman okijlijkej: "Yotitlankej tikchipauaj iueyitiopan toTEKO, on tlaixpan kampa kitlatiaj on uentli iuan on tlajtlamach yejuan ompa kitekitiltiaj, niman on mesa kampa kitlaliaj on pan tlatiochijtli, iuan nochi on tlajtlamach yejuan ompa kitekitiltiaj.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>No otitlanauatijkej ma kuektlalikan niman ma kichipauakan nochi on tlajtlamach yejuan ompa notekitiltia yejuan on rey Acaz ijkuak tlamandarouaya okinmejkuanijka pampa ixko oyejyeu toTEKO. Pero aman nochi yotiktlalijkej ixpan on itlaixpan toTEKO."<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>On rey Ezequías onokuiteu sanoyej saniman niman okinsentlalij nochimej on uejueyitlayakankej ipan on ueyi kalpan niman oyaj iminuan ipan iueyitiopan toTEKO.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Okuikakej chikome uakax, chikome borrego, chikome borreguito, niman no okuikakej chikome chivitos yejuan okinuentlalijkej ipampa itlajtlakol on rey niman itekitkauan, para on yektiopan niman para nochimej on chanejkej de Judá. On rey okinnauatij on tiopixkej yejuan iuejkakoneuan Aarón para ma kitemakakan on yolkej ken uentli yejuan nochi tlatla ipan on itlaixpan toTEKO.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>On tiopixkej achtoj okinmiktijkej on uakaxtin, okajsikej inyesyo niman ika otlajuichijkej ipan on tlaixpan, sakin okinmiktijkej on borregos niman ika inyesyo okajuichijkej on tlaixpan, kemaj okinmiktijkej on borreguitos niman ikan inyesyo okajuichijkej on tlaixpan.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Kemaj okinuikakej on chivitos yejuan para uentli de on tlajtlakojli. Okinuikakej ixpan on rey niman inmixpan nochimej yejuan ompa yonosentlalikaj niman okintlalikej inmauan impan on yolkej.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Sakin on tiopixkej okinmiktijkej niman ika inyesyo okajuichijkej on tlaixpan ken sen uentli ipampa itlajtlakoluan nochi Israel. Ijkin okichijkej pampa on rey yotlanauatijka ika on uentli yejuan nochi tlatla kitemakaskej para kitlapojpoluiskej itlajtlakojli nochi Israel.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ezequías no okintlalij on levitas ipan iueyitiopan toTEKO, ikan tlatsotsonaltin de címbalos, arpas niman liras. Yejua okitlakamat nochi on tlanauatiltin yejuan toTEKO okimakak on rey David itechkopa on tiotlajtojkej Natán niman Gad.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>On levitas majmaniyaj ika on tlatsotsonaltin yejuan iyaxkauan katkaj David, niman on tiopixkej ika on tlapitsaltin.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kemaj Ezequías otlanauatij para ma kitemakakan on uentli yejuan tlatla ipan tlaixpan. Niman amanaman opejkej ika on kuikatl para toTEKO niman okimpitskej on tlapitsaltin, iuan itlatsotsonaluan David, rey de Israel.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nochimej yejuan ompa nemiyaj okimauistilijkej toTEKO chika on nokuikatijkej nokuikatiayaj niman on tiopixkej kimpitsayaj on tlapitsaltin. Ijkon onochiu hasta ijkuak otlan tlatla on uentli yejuan nochi tlatla.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijkuak otlan kitemakaj on uentli yejuan nochi tlatla, on rey niman nochimej on yejuan iuan ompa nemiyaj onotlakuantelketskej para okiueyitenejkej toTEKO.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>On rey Ezequías niman on uejueyitlayekankej okinnauatijkej on levitas ma nokuikatikan on salmos para toTEKO, yejuan David niman Azaf on tiotlajtojketl okinmijkuilojkej. On levitas okichijkej ikan paktli, niman onotlakuantelketskej para okimauistilijkej toTEKO.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Sakin Ezequías okijtoj: "Aman ika yonenmochipajkej ixpan toTEKO, xmonisiuikan itech iueyitiopan ToTEKO niman xkuajkikan uentin para on tlaixpan niman uentli yejuan para tlaxtlauijli." Yejua ika, on chanejkej okitlakamatkej, niman on yejuan san okixtijkej ipan inyojlo, no okinuajuikakej yolkej, niman on tiopixkej kinmiktiayaj para on uentli yejuan nochi tlatla ixpan toTEKO.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ijkon tej, on ikoneuan Dios okuikakej 70 uakax, 100 borregos niman 200 borreguitos para okimakakej on uentli yejuan nochi tlatla para toTEKO.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nochi kech yolkej okinteyaxkatijkej itech toTEKO katka: 600 uakaxtin niman 3 mil borregos.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Pero on tiopixkej xmiyekej katkaj niman xnajxiliayaj kinmiktiaj on yolkej. Yejua ika, on levitas yejuan ken kintaj okimpaleuijkej para otlankej on tekitl, san chika on sekimej tiopixkej onochipajkej. Ijkin onochiu pampa on levitas uej nimantsin okinekkej onochipajkej xken on tiopixkej.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Okitemakakej miyek uentli yejuan nochi tlatla. Niman no onkatka miyek inchajka on yolkej yejuan kinmiktiayaj para on uentli de yolseuilistli, niman miyek uentli de vino yejuan iuan kitemakayaj on uentli yejuan nochi tlatla. Ijkon oksejpa opeu kimauistiliaj toTEKO ipan iueyitiopan.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Ezequías niman nochi tlakatl opakkej pampa Dios okimpaleuij on chanejkej para nochi okichijkej amanaman.<span id="bookmarks36"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
