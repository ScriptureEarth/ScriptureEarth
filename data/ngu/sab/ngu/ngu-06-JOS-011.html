<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Josué 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-06-JOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-05-DEU-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-06-JOS-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Josué&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-06-JOS-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-07-JDG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Josué okitlan on rey Jabín iuan oksekimej reyes</div></div><a id="v1"></a>
<div class="m">
<div class="c-drop">11</div> Ijkuak Jabín irey on ueyikalpan Hazor okimat nochi tlen onochiu, okintitlan tlajtojkamej para ma nosentlalikan on rey Jobad de Madón niman iminuan on reyes de Simrón niman de Acsaf.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman no okintitlan tlajtojkamej intech nochimej on reyes de on región kampa tepeyoj yejuan nokaua ika norte, on yejuan nemiyaj ipan on ixtlauatl Jordán yejuan nokaua kampaka sur ne itech on laguna Cineret, niman on yejuan nemij nisiu on ueyikalpan Dor yejuan nokaua kampaka ikalakiyan tonaltsintli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>No okinnotskej on cananeos yejuan nemiyaj kampaka ikisayan tonaltsintli de on río Jordán, niman on yejuan nemiyaj kampaka ikalakiyan tonaltsintli de on río Jordán. Niman no okinnotskej on amorreos, heteos, ferezeos, jebuseos yejuan chantiyaj kampa tepeyoj, niman on heveos yejuan chantiyaj ipan on tepetl Hermón ipan on región de Mizpa.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Nochimej in reyes okiskej iuan iminsoldados niman carretas de guerra, niman sanoyej miyek caballos. Sanoyej miyekej katkaj on soldados hasta xakaj ueliya kimpoua, pampa nesiyaj ken on xajli itenko mar.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nochimej yejuamej onosentlalijkej niman onotlatlalijkej nisiu itech on ayajtok yejuan itoka Meróm, para kinuijsokiskej on israelitas.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero toTEKO okijlij Josué: "Maka xkinmakasi, pampa mostla mayanin nikchiuas nochimej ma mikikan nemixpan, niman nemejuamej nenkinkotstlaluayotekiskej imincaballos niman nenkintlatiskej imincarretas de guerra."<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj Josué iuan nochimej isoldados oajsikej san ichtaka itech on ayajtok itoka Meróm niman okinuijsokkej on intlauelikniuan.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Niman toTEKO okichiu para on israelitas ma tetlanikan. Okinuijsokkej, niman okintojtokakej hasta on ueyikalpan Sidón niman Misrefot-maim. Niman kampaka ikisayan tonaltsintli okintojtokakej hasta ipan on ixtlauatl de Mizpa. Niman nion se xonokau yoltikaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Josué okichiu ken toTEKO okinauatij niman okinkotstlaluayotejtek imincaballos niman okintlatij imincarretas de guerra.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Sakin, Josué iuan isoldados onokuepkej niman okinoyaxkatijkej on ueyikalpan Hazor, niman okimiktijkej irey. On ueyikalpan Hazor más ueyixtikatka xken on oksekimej ueyikalpanmej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman no okinmimiktijkej nochimej on yejuan ompa chantiyaj. Nochi otlan kixoxotoniaj, niman okitlatijkej on ueyikalpan.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman no ijki okinchiuilijkej on oksekimej uejueyikalpanmej yejuan yonosentlalijkaj para kinuijsokiskiaj. Okinnoyaxkatijkej on uejueyikalpanmej niman okinmijmiktijkej iminreyes. Okichijkej nochi ijkon ken okinauatij Moisés, itekitkau toTEKO.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on israelitas xokitlatijkej nion se on ueyikalpan yejuan onokej ipan tepeolojli, yejuan okitlatijkej Hazor.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Otlan kinmiktiaj ikan espada nochimej on yejuan ompan chantiyaj ipan on uejueyikalpanmej niman okinoyaxkatijkej iminyolkauan niman tlajtlamach* yejuan kipiyayaj. Nion se tlakatl xonomanauij.<span id="bookmarks14"></span></div>

<div class="s"><div id="s2">Josué okichiu tlen Moisés okinauatij</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>ToTEKO okimakak Moisés itlanauatiluan, niman Moisés okimakak Josué, niman Josué nochi okitlakamat. Xitlaj okixkau.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Josué okinoyaxkatij* in keski región: On región kampa tepeyoj, on región itoka Néguev, nochi itlal Gosén, nochi on tlalmankan niman ixtlauatl yejuan onkaj itech on río Jordán, niman nochi on tepeyoj niman itlalmankan Israel.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>In región opeu ipan on tepetl Halac yejuan tlejkoua para Seir, niman ajsi hasta Baal-gad, ipan on iixtlauayo Líbano yejuan nokaua itsintlan on tepetl Hermón. Josué okinmajsik niman okinmiktij nochimej on reyes de on región.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak youejkau iminuan nouijsoki.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>San on heveos yejuan chatiyaj ipan on kalpan Gabaón okichijkej sen pacto* iminuan on israelitas. Nochimej on oksekimej okinmiktijkej.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sano toTEKO okiminyoltechikau imintlauelikniuan para ma kimixnamikikan on israelitas. Ijkon okichiu para on israelitas ma tlamikan ma kinmiktikan nochimej. Niman ijkon on israelitas oteixnamikkej niman xokimiknelijkej on intlauelikniuan, ijkon ken toTEKO okinauatij Moisés.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>No ijki ipan on tonaltin, Josué otlan kinoyaxkatia niman kinxoxotonia on uejueyikalpanmej de on uejueyi tlakamej imintoka anaquitas yejuan chantiyaj ipan on tepemej. Okinxoxotonij on uejueyikalpanmej Hebrón, Debir, Anab niman on uejueyikalpanmej ipan nochimej on tepemej de Judá niman de Israel. Josué okinmiktij nochi on anaquitas niman okinxoxotonij iminuejueyikalpanuan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Xonokau nion se iuejkakoneu* on ueyitlakatl Anac ipan inueyitlalpan on israelitas. San, keskimej onokajkej ipan on tlajli Gaza, Gat niman Asdod.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkon tej, Josué okinoyaxkatij* nochi on tlajli ken toTEKO okinauatij Moisés. Kemaj Josué okinxelouilij on tribus* de israel para okiselijkej ken herencia. Ijkuak ijkon yopanok ipan on región, xok oonyak nouijsokilistli. <span id="bookmarks23"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
