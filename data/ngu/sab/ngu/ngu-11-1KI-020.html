<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-11-1KI-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Acab kintlani on sirios</div></div><a id="v1"></a>
<div class="m">
<div class="c-drop">20</div> Ben-adad, rey de Siria, okinsentlalij nochimej isoldados niman 32 reyes inuan imincaballos niman imincarretas de guerra. Niman oyajkej ipan on ueyikalpan Samaria, okiyejyeualojkej niman okuijsokkej.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejua okintitlan itlajtojkauan ipan on ueyikalpan para ma kijlikan Acab, rey de Israel: <span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Ijkin kijtoua Ben-adad: ‘Moplata niman mooro noyaxka. No ijki noyaxkauan mosiuauan niman on mokoneuan yejuan más chijchikajtokej noyaxka’.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On rey de Israel okinnakilij: “On melauak ken yotikijtoj ueyixtikaj rey. Nejua niman nochi tlen nikpiya tejua iyaxka.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>On tlajtojkamej oksejpa oyajkej okitatoj Acab, niman okijlijkej: “Ben-adad kijtoua: ‘Yonitlatitlan ma mitsijlitij xnechmaka moriquezas, mosiuauan niman mokoneuan.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman no nimitsijlia ika, mostla mayanin nikintitlanis notekitkauan ma tlatejtemotij ipan mopalacio niman ipan iminchan on motlapaleuijkauan, niman nochi tlen pajtio kikuiskej’.”<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj on rey de Israel otlatitlan ma kinnotsatij nochimej on uejueyitlayekankej ipan on país, niman ijkin okinmijlij:</div>
<div class="p">—Nemejuamej nenkitaj ika in rey kineki nechchiuilis tlen xkuajli, maski nejua yonikijli ika nikinmakas nosiuauan, nokoneuan, noplata niman nooro.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>On uejueyitlayekankej niman nochimej on tlakamej ijkin okinankilijkej:</div>
<div class="p">—Maka xkaki, nion maka xtlakamati.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Kemaj Acab okinmijlij on yejuan okintitlan Ben-adad:</div>
<div class="p">—Xkijlikan nemoueyixtikaj rey ika nikchiuas nochi on tlen achtoj onechnauatij, pero xuelis nikchiuas on ken aman kineki.</div>
<div class="p">On yejuan okintitlankej oyajkej okijlitoj Ben-adad kenijki okinnankilij on rey.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj Ben-adad oksejpa okintitlan itlajtojkauan para ijkin ma kijlitij Acab: “¡Tlami xamti ika xitlaj* nokauas de on ueyikalpan Samaria, nion kanaj se mapichtli tlajli yejuan uelis kiktiskej nosoldados. On dioses ma nechmakakan ueyi castigo tla xmelauak ijki nikchiuas!<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Pero on rey de Israel otlanauatij ijkin ma kijlikan Ben-adad: “Maka xpaki ijkuak xe titetlani.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ijkuak Ben-adad okiselij on tlajtojli, tlaonitikatka iminuan on oksekimej reyes ipan on kalmatsitsimej yejuan okinchijchijkaj. Kemaj okinmijlij itlapeliuikauan: “¡Tiauij tontlauijsokij!” Niman nochimej opeu notlaliaj para tlauijsokiskej ipan on ueyikalpan.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Chika ijkuakon, sen tiotlajtojketl oajsik itech Acab, rey de Israel, niman okijlij:</div>
<div class="p">—ToTEKO yokijtoj: "Maski tikinta sanoyej miyekej motlauelikniuan, nejua nimitsinmaktilis aman; para tikmatis ika nejua ninemoTEKO."<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Acab okitlajtoltij: —¿Niman itechkopa akinon nechinmaktilis?</div>
<div class="p">On tiotlajtojketl okinankilij:</div>
<div class="p">—ToTEKO yokijtoj ika intechkopa on telpokamej yejuan kimpaleuiyaj on gobernadores ipan on regiones.</div>
<div class="p">Niman kemaj Acab okitlajtoltij:</div>
<div class="p">—¿Niman akinon achtoj tlauijsokis?</div>
<div class="p">Niman on tiotlajtojketl okinankilij:</div>
<div class="p">—Tejua.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Acab okinsentlalij niman okimpou on telpokamej yejuan kimpaleuiyayaj on gobernadores ipan regiones, niman katkaj 232, niman nochimej on soldados israelitas, katkaj 7 mil tlakamej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Okiskej ijkuak tlakualispan, chika Ben-adad niman on 32 reyes yejuan ompa iuan nemiyaj ye tlajtlauantikatkaj ijtik on kalmatsitsimej.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Achtoj oyakatstiajkej intlapaleuijkauan on gobernadores. Ijkuak itlachixkauan Ben-adad okimachistijkej ika sekimej tlakamej yokiskej ne Samaria niman ye uajlauij,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>yejua ijkin otlanauatij: “¡Sano ijki, tla uajlauij san kuajlotika noso ikan tlauijsokilistli, nikinneki xkinuajuikakan notech yoltokej!”<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Intlapaleuijkauan on gobernadores okiskej tlayakapan ipan on ueyi kalpan niman on soldados okinkuitlapanuijkej. <span id="bookmarks19"></span> <a id="v20"></a><span class="v">20</span><span class="vsp">&nbsp;</span>Niman cada israelita okimiktij itlauelikniu yejuan iuan onouijsokij. Chika on sirios chojcholouayaj, on israelitas okintojtokakej. Pero Ben-adad, iminrey on sirios, ocholojteu ipan icaballo iminuan keskimej soldados yejuan yetiayaj ipan caballos.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj on rey de Israel oyakatstiaj niman okinoyaxkatij* imincaballos niman imincarretas de guerra, niman ijkon okintlan on sirios.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Sakin on tiotlajtojketl oyaj okitato on rey de Israel, niman okijlij:</div>
<div class="p">—Xkinmiyekili mosoldados, niman kuajli xnemili tlinon uelis tikchiuas, pampa ipan se xipan on rey de Siria oksejpa mitsajuijsokis.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Itlapeliuikauan on rey de Siria ijkin okijlijkej:</div>
<div class="p">—Imindioses on israelitas yejuamej dioses de ipan on tepemej. Yejua ika techtlanij. Pero tla iminuan titouijsokij ipan on ixtlauatl tikmatstokej ika tikintlaniskej.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>On tlen aman noneki tikchiuas ueyixtikaj rey sa no yejua in: Tikimpatlas on reyes para xok yejuamej kinmandaroskej on soldados. Yej on uejueyitlayekankej ma kinyekanakan on soldados.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj xkinsentlali on soldados sano ichkich kenon yejuan okintlankej. Niman no xsentlalij oksejpa ichkich on caballos niman on carretas de guerra kenon yejuan achtoj otikpix. Kemaj tontouijsokiskej iminuan yejuamej ipan on ixtlauatl, niman tikintlaniskej.</div>
<div class="p">Ben-adad okak on tlen okijlijkej niman ijki okichiu.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Se xipan sakin*, Ben-adad okinsentlalij on soldados de Siria, niman oyajkej ne ueyikalpan Afec para onouijsokkej iminuan on israelitas.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkon on israelitas no okinsentlalikej iminsoldados niman okinmakakej on tlen kitekitiltiskej, niman okiskej okinmixnamikitoj on sirios. Ijkuak on israelitas onosentlalitoj inmixpan on sirios, nesiyaj semi xmiyekej ken ometejtsin manada de chivos, pampa on sirios kitemitijtikatkaj nochi on ixtlauatl.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj ijkuakon, oyaj sen tiotlajtojketl itech on rey de Israel, niman okijlij:</div>
<div class="p">—Ijkin kijtoua toTEKO: “Pampa on sirios yokijtojkej ika nejua niDios de on tepemej, niman xniDios de on ixtlauamej, nimitsinmaktilis nochimej on miyekej tlakamej. Ijkon nenkimatiskej ika nejua ninemoTEKO.”<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Chikome tonajli on sirios niman on israelitas onochachantijkej nijixnamiktikatkaj, niman ijkuak ika chikome tonajli opeu nouijsokij. Ipan on tonajli on israelitas okinmiktijkej 100 mil soldados sirios yejuan yayaj iminikxipan.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>On oksekimej soldados ocholojkej niman okalakkej ipan on ueyikalpan Afec, pero on tepanchinantli yejuan ika yeualtsakutika on ueyikalpan ouets impan on 27 mil soldados yejuan ompa oniyankaj niman omikkej. Ben-adad no ocholojteu, niman oajsik ipan on ueyikalpan, kampa nijiyanaya techajchan.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Kemaj itlapeliuikauan okijlijkej:</div>
<div class="p">—Tikmatstokej ika on reyes de israel kipiyaj teiknelilistli* . Tla ijkon tej, ma tiktotlaliltikan tlakentin yejuan tesontikej niman sen mekatl ipan tokechkojyo para nesis ika titokneliaj, niman ma tiuiyan itech on rey de Israel. Ijkon tej, tikitaskej tla techiknelia niman xtechmiktia.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Kemaj on tlapaleuijkej okinotlaliltijkej tlakentin yejuan tesontikej niman sen mekatl ipan inkechkojyo, niman oyajkej itech on rey de Israel niman okijlijkej:</div>
<div class="p">—Ben-adad mitsiknotlajtlanilia, tejua Ueyixtikaj Rey, para xmanauili inemilis.</div>
<div class="p">Acab okiminnankili:</div>
<div class="p">—¿Tlen, sanken* nemi? ¡Para nejua, ken yakaj nokniu!<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>On tlakamej okakkej ika kuajli kinselia, niman okineltokilijkej. Yejua ika amanaman okinankilijkej:</div>
<div class="p">—¡Ben-adad melauak ken mokniu Ueyixtikaj Rey!</div>
<div class="p">Acab okinankilij:</div>
<div class="p">—¡Xuiyan tej, xkanatij!</div>
<div class="p">Kemaj Ben-adad oyaj itech Acab, niman Acab okijlij ma tlejko ipan icarreta de guerra.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Niman Ben-adad okijlij:</div>
<div class="p">—Nimitsinkuepilis on uejueyi kalpanmej yejuan notataj okinkuilijka motataj, niman tejua uelis tikpiyas kampa titlanamakas ne Damasco, no ijki ken notataj kipiyaya ne Samaria.</div>
<div class="p">Acab okinankilij:</div>
<div class="p">—Niman nejua, nimitsprometerouilia ika nimitskauilis xuiya.</div>
<div class="p">Ijkon tej, Acab okichiu sen pacto* iuan Ben-adad niman okauilij oyaj.<span id="bookmarks34"></span></div>

<div class="s"><div id="s2">Sen tiotlajtojketl okijtoj tlinon ipan nochiuas Acab</div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Kemaj, pampa toTEKO ijki otlanauatij, sen tiotlajtojketl yejuan kisa intech sekimej tiotlajtojkej okijlij okse tiotlajtojketl:</div>
<div class="p">—¡Xnechmaili!</div>
<div class="p">Pero on okse tiotlajtojketl xokinek okimailij.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Kemaj on tiotlajtojketl okijlij:</div>
<div class="p">—Pampa xotiknek otinechmailij, tejua xotiktlakamat itlanauatil toTEKO. Yejua ika, ijkuak tikisas nikan niman tias, sen león mopan chapanis niman mitsmiktis.</div>
<div class="p">Niman melauak ijki onochiu. Ijkuak on tiotlajtojketl onoxeloj iuan on okse, sen león ouajlaj okinamikiko niman okimiktij.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Sakin on tiotlajtojketl okinamik okse tlakatl, niman no okijlij ma kimaili. On tlakatl okimailij chikauak niman okikokoj.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Kemaj on tiotlajtojketl oyaj okichato on rey ipan ojtli, pero ixtlapachijtiaya ika sen tela para maka kixmatiskia on rey.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Niman ijkuak on rey panotiaya, on tiotlajtojketl okijlij chikauak:</div>
<div class="p">—In motekitkau nemiya ipan on tlauijsokilistli. Ompa sen soldado onechijli ma nicuidaro sen tlakatl yejuan okajsikej. Onechijlij tla nikchololtia yej nejua nechmiktiskej san ipampa, noso niktlaxtlauas sen multa de yeyi mil tepostomin de plata.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Niman pampa in motekitkau tejua Ueyixtikaj Rey, okse tekitl kichijtinemiya, on tlakatl ocholojteu.</div>
<div class="p">Kemaj on rey okinankilij:</div>
<div class="p">—Sano tejua yotimotlajtlakolmakak, niman nochiuas ken yotikijtoj.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Kemaj nimantsin on tiotlajtojketl ouajnixtlapoj, niman on rey ijkuakon okixmat niman okimat ika tlakaj semej on tiotlajtojkej.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Kemaj on tiotlajtojketl okijlij:</div>
<div class="p">—Ijkin kijtoua toTEKO: “Pampa tejua otikmakau on rey yejuan yonikijtojka para mikis, aman tejua tiktlaxtlauas ikan monemilis por inemilis yejua, niman mochanejkauan* mikiskej impampa ichanejkauan."<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Kemaj on rey de Israel onajmantia niman okualantia ijkuak oyaj niman okalak ipan ipalacio ne Samaria.<span id="bookmarks43"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
