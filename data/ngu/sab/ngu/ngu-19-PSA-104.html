<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Salmos 104</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "ngu-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-19-PSA-103.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Salmos&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;104&nbsp;&nbsp;</a></span>
  <span class="button"><a href='ngu-19-PSA-105.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dios cuidaroua nochi tlen okichijchiu</div></div>
<div class="b">&nbsp;</div><a id="v1"></a>
<div class="m">
<div class="c-drop">104</div> ¡Nikyekteneuas toTEKO ikan nochi noalma!</div>
<div class="q">¡Sanoyej tiueyixtikaj noTEKO Dios!</div>
<div class="q">Moyeualkan onkaj ueyilistli niman petlanalistli.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Tejua tikmokentijtikaj on tlauijli ken itlaj tlakempani.</div>
<div class="q">¡Tejua otikpatlau on cielo ken itlaj cortina!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>¡Otimochantij ne tlakpak ipan on moxtli!</div>
<div class="q">On moxtli ken yejua mocarreta de guerra yeskia,</div>
<div class="q">¡niman on ajakatl yejua mitsuika kampaka tiau!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>On miyek ajakatl, yejuamej motlajtojkauan,</div>
<div class="q">niman on tlimilinaltin, yejuamej motekitkauan.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Otiktlalij in tlaltikpaktli ipan icimientos</div>
<div class="q">para maka kaman ma nejkuani.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>On mar ken itlaj tlakentli okitlapachoj in tlaltikpaktli,</div>
<div class="q">niman on atl okintlapachoj on tepemej.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Pero tejua otikajuak on atl, niman yejua oyaj;</div>
<div class="q">nimantsin oyaj ijkuak okak otlakomon </div>
<div class="q">pampa otiknauatij ma uiya.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>On atl otemok tlatsintlan de on tepemej</div>
<div class="q">niman ipan on ixtlauamej,</div>
<div class="q">niman oajsik kampa tejua otinauatij ma nokaua,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>kampa otiknauatij maka kaman kisas</div>
<div class="q">para makasa kaman kitlapachos in tlaltikpaktli.</div>
<div class="b">&nbsp;</div><span id="bookmarks9"></span><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Tejua tikchiua para on atl de on ameyaltin </div>
<div class="q">ma uiyan ipan on ríos </div>
<div class="q">yejuan notlalojtokej intsajlan on tepemej.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ipan on atl, atlij on tepeyolkej,</div>
<div class="q">niman no, ompa atlij on tepepolokomej.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Itenko on ríos, onokej on kojtin</div>
<div class="q">kampa on totomej kitlaliaj intepajsol</div>
<div class="q">ipan imajmauan on kojtin,</div>
<div class="q">¡niman ompa nokuikatiaj!</div>
<div class="b">&nbsp;</div><span id="bookmarks12"></span><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Desde ne tlakpak kampa mochan,</div>
<div class="q">tejua tikuajtitlani on kiautli ipan on tepemej.</div>
<div class="q">Ikan on miyek atl, tikchiua para kuajli ma aixui in tlajli.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Tejua tikchiua ma noskalti on sakatl yejuan kikuaj on yolkej,</div>
<div class="q">niman no, tikchiua ma noskalti</div>
<div class="q">on tlen kitôkaj on tlaltikpaktlakamej</div>
<div class="q">para ma kipiyakan tlen kikuaskej.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>On tlakuajli, kiminmaka chikaualistli,</div>
<div class="q">on vino, kiminmaka paktli,</div>
<div class="q">niman on aceite ika noxayakapetlanaltiaj.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ika on atl, no natekiaj on cedroskojtin </div>
<div class="q">yejuan onkaj ne Líbano.</div>
<div class="q">On kojtin sano tejua otikintôkak noTEKO.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ipan on kojtin, on tototsitsimej kitlaliaj intepajsol,</div>
<div class="q">niman ipan on pinos, chantij on totomej cigüeñas.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ipan on uejueyimej tepemej, chantij on tepechivos,</div>
<div class="q">niman ipan on teostomej, chantij on conejos.</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Tejua otiktlalij on metstli</div>
<div class="q">para kiteititia ijkuak peua cada metstli,</div>
<div class="q">niman on tonaltsintli ye kimatstikaj ijkuak kalakis.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Tejua tikchiua para ma tlayoua,</div>
<div class="q">niman ijkuak yotlayouak, </div>
<div class="q">peua kisaj on yolkej de on kojyoj.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>On leones sa nanalkatinemij pampa apismikij;</div>
<div class="q">kitejtemouaj intlakual yejuan tejua tikinmakas.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Pero ijkuak uajkisa on tonaltsintli, yauij,</div>
<div class="q">niman onnotekaj ipan on tekaltin kampa chantij.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Niman on tlaltikpaktlakamej kisaj ontekitij;</div>
<div class="q">kichiuaj intekiu hasta tlayouiliaj.</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>¡Sanoyej miyek tlen otikchijchiu noTEKO!</div>
<div class="q">Nochi on, otikchijchiu ikan motlamatkilis.</div>
<div class="q">¡In tlaltikpaktli tentikaj ikan nochi tlen tejua otikchijchiu!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Xkitakan ken ueyi on mar niman ken patlauak.</div>
<div class="q">Ompa sanoyej miyekej yolkej nemij </div>
<div class="q">yejuan pipitikej niman uejueyimej.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ompa kistinemij on barcos,</div>
<div class="q">niman ompa nemi on temojtij yolki itoka Leviatán,</div>
<div class="q">yejuan tejua otikchijchiu para ma nauilti ipan on mar.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Nochimej yejuamej, mitschaj</div>
<div class="q">para xkiminmaka intlakual ijkuak apismikij.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Tejua tikinmaka intlakual, niman yejuamej kikuaj.</div>
<div class="q">Ijkuak timomatlapoua, </div>
<div class="q">yejuamej kikuaj on tlen más kuajli </div>
<div class="q">hasta kampa ixuij.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Tla tikintlalkauiya, sanoyej nomojtiaj;</div>
<div class="q">tla tikinkixtilia innemilis, mikij,</div>
<div class="q">niman oksejpa nokuepaj tlajli.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Pero tla tejua tikuajtitlani moespíritu, yejuamej yoliuij,</div>
<div class="q">niman oksejpa tlakualnesi ipan in tlaltikpaktli.</div>
<div class="b">&nbsp;</div><span id="bookmarks30"></span><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>¡Ma onya iueyilis toTEKO para nochipa!</div>
<div class="q">ToTEKO ma kipiya paktli ipan nochi on tlen okichijchiu!<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>In tlaltikpaktli uiuixka ijkuak tejua tikualita;</div>
<div class="q">¡on tepemej popokaj ijkuak tejua tikinmatoka!</div>
<div class="b">&nbsp;</div><span id="bookmarks32"></span><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Chika nejua nikpiya nonemilis,</div>
<div class="q">nikuikatlalis noTEKO Dios.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>NoTEKO, ma mitspakti nochi on tlen niknemilia,</div>
<div class="q">pampa nejua, san tejua motech niknextia pakilistli.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>¡Ma popoliuikan ipan in tlaltikpaktli</div>
<div class="q">nochimej on tlajtlakolejkej!</div>
<div class="q">¡Maka sa ma nemikan on xompayejyeuamej!</div>
<div class="b">&nbsp;</div>
<div class="q">¡Nikyekteneuas toTEKO ikan nochi noalma!</div>
<div class="b">&nbsp;</div>
<div class="q">¡Ma tikyekteneuakan toTEKO!<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
