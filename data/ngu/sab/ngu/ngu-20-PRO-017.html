<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='ngu-20-PRO-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">17</div> Más kuajli tikuas tlaxkalkuepitstli kampa onkaj yolseuilistli, xken titlakuas ipan sen iluitl kampa onkaj tlauejli.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Sen tekitketl yejuan tlamatki* ueli kimelajkatlalia on konetl tonto, yejuan ikoneu on tekimakaketl, niman ijkon teuan kiselia herencia iminuan on sekimej teikniuan.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>On oro niman on plata kipanoltiaj ipan tlitl para kitaj tla chipauak, pero on tlen kinemilia sen tlakatl, toTEKO kitlatlata para kita tla chipauak.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Sen tlakatl yejuan xompayejyeua kuelita kaki tlen kjtouaj on xompayejyeuamej, niman on yejuan tlakajkayajki kuelita kaki nochi tlen kijtouaj on tlakajkayajkej.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yejuan kipijpinauiya sen mayanketl, on ken kuijuikaltiskia Dios, on yejuan itemachijchijkau; on yejuan ika uetska on mayanketl ijkuak tlajyouiya, ika onkaj kiselis icastigo.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Iminixuiuan on ueuentsitsimej yejua inueyimatilis, niman on tekoneuan inueyimatilis, uej imintajuan.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Sen tlakatl yejuan tontoj xkinamiki para tlajtlajtos ikan uejueyi tlajtojli, nion sen ueyixtikaj tekiuaj xkinamiki kijtos tlakajkayaualistli.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yejuan kiteichtakamaka tomin kuitia nochi ueli kichiua, pampa kita nochi kuajli kisa tlinon kichiua.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yejuan kineki kipiyas itlajsojkaikniu* ika onkaj kitlapojpoluis ijkuak kichiuilia xkuajli, pero yejuan xkineki tetlapojpoluis kipolos itlajsojkaikniu.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Yejuan tlamachilisyej san sejpa kajuaj, niman nimantsin ueli nouika ken kitocaroua. Pero sen tonto maski kimailiaj se cientojtipan, xkaman ueli nouika ken kitocaroua.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Yejuan kuelita tlauejli san tepeualtijtinemi tlauijsokis, pero se tonajli konnamikis sen tlakatl yejuan más xompayejyeua niman kitlajyouiltis.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Sen tlakatl yejuan tontoj niman kipanextia itontojyo, más temojtij xken sen yolki osa yejuan kualani ika kinkuilisnekij ikoneuan.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sen tlakatl yejuan kitekuepilia on tlen kuajli okichiuilijkej ika on tlen xkuajli, ichan nochipa onyas tlen xkuajli.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ijkuak yakaj peua nokamauijsoki iuan okse, nochiua ken itlaj sen atsakualoyan ijkuak on atl kipetla, niman xok yakaj ueli kiteltia. Yejua ika más kuajli timejkuanis para maka teuan tiatokos.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>ToTEKO sanoyej kualania ijkuak kita kimakauaj sen xompayejyeua, niman yej castigarouaj yejuan xitlaj* xkuajli kichiua.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>¿Tlinon ika kipaleuis itomin sen tlakatl yejuan tonto tla xkineki tlamatkilistli?<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Sen tetlajsojkaikniu nochipa tenotski, niman ijkuak onkaj ajmantli nochiua ken sen melauak teikniu.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sen tlakatl sanoyej tonto yejuan nokalaktia kitlaxtlauas kampa kiteuikilia itlajsojkaikniu.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Yejuan kuelita teuan nokamauisoki kuelita kichiua tlajtlakojli. Yejuan nochipa noueyiteneua sano yejua nopopoloua.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Yejuan iyojlo temi ika on tlen xkuajli, xkaman kiselis tlen kuajli. Yejuan tlakajkayaua kipiyas ueyi pajsoliuilistli.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Tla sen tajtli kipiya ikoneu sanoyej tonto, san kimaka ajamantli. Tla sen tajtli kipiya ikoneu yejuan nion xitlaj* kajsikamati, ikoneu xkaman kimakas paktli.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>On pakilistli yejuan onkaj ipan iyojlo sen tlakatl, yejua nochiua ken sen kuajli pajtli yejuan tepajtia, pero tla ipan iyojlo yej onkaj ajmantli xitlaj kuajli nochiuas.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Sen xkuajli tekiuaj kiselia tomin san ichtaka, para xok kichiua itekiu ken kitocaroua.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Sen tlakatl tlamatki* kineki kipiyas más tlamatkilistli, pero sen tonto xkimati on tlen kineki.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Sen tekoneu yejuan tonto san kiminmaka itajuan sen ajmantli niman chichiyalistli.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Xkuajli para castigaroskej yejuan xitlaj* xkuajli kitechiuilia, nion kitlatsuitekiskej sen ueyixtikaj tlakatl yejuan nochimej kitlakaita.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Yejuan tlamatkej* uelij notenijmatij, niman yejuan tlamachilisyejkej xniman kualanij.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Hasta sen tonto ueli kitaj ken tlamatki*, niman tlakajsikamatki ijkuak ueli nokamatsakua niman xnauati.<span id="bookmarks28"></span></div><span id="bookmarks28"></span><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
