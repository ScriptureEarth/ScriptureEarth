<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Daniel 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-26-DAN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-25-EZK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-26-DAN-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Daniel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='ngu-26-DAN-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-27-HOS-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Daniel okontlajkalkej kampa nemij leones</div></div><a id="v1"></a>
<div class="m">
<div class="c-drop">6</div> On rey Darío okitak ika noneki para kitlalis 120 gobernadores ipan on uejueyitlalpanmej kampa yejua tlamandaroua.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>No okitlalij yeyimej yejuan más uejueyitekitlachixkej para kintaskej on gobernadores ma kuajli kichiuakan intekiu, para ijkon itekiu on rey nochi kuajli kisas. Daniel katka semej de on yeyimej uejueyitekitlachixkej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero Daniel kintlaniya on oksekimej pampa yejua más kuajli kichiuaya itekiu. Yejua ika, on rey kinemiliaya yejua kitlalis para tlamandaros ipan on nación. <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kemaj on oksekimej uejueyitekitlachixkej niman on gobernadores opeu kitejtemouiliaj Daniel tla itlaj xkuajli kichiua para ijki uelis kiteixpanuiskej itech on rey, pero xitlaj okinextilijkej pampa Daniel nochi kuajli kichiuaya itekiu. Yejua ika, xouelkej okiteixpanuijkej itech on rey.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkon tej, yejuamej más kitejtemouiliayaj kenijki kiteixpanuiskej, niman ijkin okinemilijkej: "Daniel xkaman tiknextiliskej itlaj tlen xkuajli kichiua, niman ijki xuelis tikteixpanuiskej. Yej san uelis tikteixpanuiskej ika on ken yejua noueyikatsajtsilia niman kimauistilia iDios."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ijkon tej, on más uejueyitekitlachixkej niman on gobernadores onotlajtolmakakej para yaskej itech on rey Darío niman iuan tlajtoskej. Ijkuak oajsikej itech okijlijkej:</div>
<div class="p">—¡Nochipa xueyixtia toueyirey!<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tinochimej tejuamej yejuan tiuejueyitekitlachixkej niman tigobernadores yejuan titlamandarouaj ipan in nación otitosentlalijkej,  niman san sekan otikijtojkej para tejua ueyixtikaj rey xchayaua sen amatlanauatijli kampa kijtos ika sempoajli uan majtlaktli tonajli maka yakaj noueyikatsajtsilis itech sen dios noso itech yakaj tlakatl, yej san tejua motech noueyikatsajtsiliskej toueyirey. Yejuan xtetlakamatis, kontlajkaliskej yoltikaj kampa nemij leones.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejua ika tej, tejua toueyirey, xkijkuilo niman xfirmaro on amatlanauatijli para ijki xuelis kipatlaskej, ijkon ken tlanauatia intlanauatil on reyes de Media niman de Persia, para xakaj ueli kipopoloua.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yejua ika, on rey okichijchiu, niman okifirmaroj on amatlanauatijli.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ijkuak Daniel okimat ika on rey yokifirmaroj on amatlanauatijli, oyaj ichan, okitlapoj iventana yejuan ontlapojtikaj imelajkan Jerusalén, niman onotlakuantelkets para onoueyikatsajtsilij niman okimauistilij Dios. In kichiuaya yexpa mojmostla, ijkon ken nochipa nouikaya.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj on uejueyitekiuajkej  san sekan oyajkej ichan Daniel, niman okinextitoj noueyikatsajtsilijtikaj niman kimauistilijtikaj iDios.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yejuamej nimantsin onokuepkej itech on rey niman okijlitoj de on amatlanauatijli. Ijkin okijlijkej:</div>
<div class="p">—Toueyirey, tejua otikchayau sen amatlanauatijli, kampa kijtoua ika sempoajli uan majtlaktli tonajli, tla yakaj noueyikatsajtsilia itech sen dios noso itech sen tlakatl, niman xtejua motech toueyirey, ika onkaj kontlajkaliskej yoltikaj kampa nemij leones. ¿Xmelauak ijki otitlanauatij?</div>
<div class="p">On rey otenankilij:</div>
<div class="p">—Kemaj melauak ijki. Niman on amatlanauatijli onochiu ijkon ken tlanauatia intlanauatil on reyes de Media niman de Persia, para xakaj ueli kipopoloua.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj okijlijkej:</div>
<div class="p">— Daniel yejuan teuan okuajuikakej de Judá, xmitstlakaita toueyirey, nion xkitlakamati on amatlanauatijli yejuan otiktlalij. Tejuamej otikitakej ika yejua mojmostla yexpa noueyikatsajtsilia itech iDios.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ijkuak on rey ijkin okak, sanoyej onajman, niman okichiu kanika para kenijki kimanauis Daniel. Hasta ijkuak ye kalaktikaj tonaltsintli okichiu kanika para kimakixtisnekiya.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pero on tlakamej oksejpa okitatoj on rey niman okijlijkej:</div>
<div class="p">— Toueyirey, tejua kuajli tikmatstikaj ken kijtoua intlanauatiluan on reyes de Media niman de Persia, ika ijkuak itlaj amatlanauatijli ye onkaj firmado ika onkaj nochiua niman xakaj ueli kipopoloua.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj on rey otlanauatij para ma kuajuikakan Daniel niman ma kontlajkalikan kampa nemij leones. Pero ijkuak ye nisiu para kontlajkaliskiaj, on rey okijlij Daniel:</div>
<div class="p">— ¡MoDios, akin tikmauistilia ika nochi moyojlo, yejua ma mitsmanaui!<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ijkuak Daniel yokontlajkalkej kampa nemij on leones, okuajkikej sen ueyi tetl, niman ika okitentsakukej on tlaltekontli, niman on rey okisellaroj ikan isello niman insellos on uejueyitekiuajkej, para ijki xakaj uelis kixtis Daniel kampa nemij on leones.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj on rey oyaj ipan ipalacio, niman onotekatajsik ipan itlapech. Niman on tlayoua xotlakuaj nion xokinek itlaj ika ma kipaktikan, niman no, xouel okoch nochi on tlayoua. <span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Uajmostla san ouajtlanes, on rey onokuiteu niman totoka oyaj itech on tlaltekontli kampa nemij on leones.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijkuak on rey oajsik nisiu, okonisijkatsajtsilij Daniel ikan ajmantli, niman okijlij:</div>
<div class="p">—Daniel, itekitkau on Dios yejuan melauak nemi, ¿ouel moDios akin tiktekipanoua ika nochi moyojlo, omitsmanauij de on leones?<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Niman Daniel okinankilij:</div>
<div class="p">—¡Nochipa xueyixtia noueyirey!<span id="bookmarks21"></span> <a id="v22"></a><span class="v">22</span><span class="vsp">&nbsp;</span>NoDios okuajtitlan iángel, niman okinkamatsaku on leones para maka itlaj ma nechchiuilikan, pampa Dios kimatstikaj ika xnikpiya tlajtlakojli, niman ika xitlaj xkuajli nimitschiuilia noueyirey.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj on rey sanoyej opak niman otlanauatij para ma kixtikan Daniel kampa nemij on leones. Ijkuak okixtijkej, okitakej ika nion xtlakokojli katka, pampa okineltokak Dios ikan nochi iyojlo.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kemaj on rey otlanauatij para ma kinuajuikakan on tlakamej yejuan okiteixpanuijkej Daniel, niman iminuan insiuauan niman inkoneuan okominxinijkej kampa nemij on leones.  Niman ijkuak xe kuajli ajsiyaj kampa nemij on leones, on leones nimantsin okomintilankej niman okintekojkotonkej.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj on rey Darío okintlajkuiluij nochimej on gobernadores ipan nochi on naciones kampa yejua tlamandarouaya niman tlajtouaj okseki tlajtoltin, niman ijkin okinmijlij: "Niknekilia miyek yolseuilistli nochi tlakatl.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nejua nikneki niman nitlanauatia para nochiuayan kampa nitlamandaroua ma kimakajsikan niman ma kitlakaitakan iDios Daniel,</div>
<div class="pi"></div>
<div class="q top-spacing">'pampa yejua sen Dios yejuan melauak nemi,</div>
<div class="q">niman yejua nemi para nochipa.</div>
<div class="q">Niman ireino xkaman yakaj kixoxotonis,</div>
<div class="q">niman ipoder xkaman tlamis.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Yejua temakixtia niman temanauiya,</div>
<div class="q">yejuan kichiua uejueyi milagros</div>
<div class="q">ne iluikak niman ipan in tlaltikpaktli.</div>
<div class="q">Yejua okimanauij Daniel intech on leones.'"</div>
<div class="b">&nbsp;</div><span id="bookmarks27"></span><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Niman Daniel onokau ken ueyitekiuaj katka ipan ireino on rey Darío, niman no, ijkuak otlamandaroj Ciro, on rey de Persia.<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
