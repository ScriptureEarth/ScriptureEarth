<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 41</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-040.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;41&nbsp;&nbsp;</a></span>
  <span class="button"><a href='ngu-25-EZK-042.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">41</div> Kemaj on tlakatl onechuikak ikalijtik on ueyitiopan kampa Tlayekkan,  niman okintemachiu on ome pilares yejuan nokauayaj inajnakastlan ikalakiloyan on kalijtik,  niman cada se, kipiyaya yeyi metro ika tomauak. <span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ikalakiloyan on kalijtik kipiyaya makuijli metro ika patlauak, niman on tepantin kampa salijtikatka itsakuijlou,  kipiyaya ome metro uan tlajko ika tilauak cada se. Kemaj kej okitemachiu on más ueyikalijtik de on ueyitiopan,  kampa itoka Tlayekkan.  Niman ompa kipiyaya sempoajli metro ika ueyak niman majtlaktli metro ika patlauak.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Sakin, on tlakatl kej oyaj ipan on kalijtik kampa itoka Más Tlayekkan.  Niman ompa okintemachiu on pilares yejuan onkatkaj ipan  ikalakiloyan on kalijtik,  niman cada se kipiyaya se metro ika tomauak.   Ikalakiloyan on kalijtik kipiyaya yeyi metro ika patlauak, niman on pilares yejuan kipiyaya inajnakastlan, cada se kipiyaya yeyi metro uan tlajko ika tomauak.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kemaj kej yejua okitemachiu on kalijtik kampa Más Tlayekkan, niman kipiyaya majtlaktli metro ipan on naukan ilado.  Kemaj on tlakatl onechijlij:  “In yejua kalijtik kampa Más Tlayekkan.”<span id="bookmarks4"></span></div>
<div class="s2"><div id="s1">(On cuartos yejuan tekpaniyaj iyeualkan itepan on ueyitiopan) </div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj on tlakatl okitemachiu itepan on ueyitiopan yejuan kipiyaya iyeualkan, niman kipiyaya yeyi metro ika tilauak. Iyeualkan on ueyitiopan itech itepan, onkatkaj cuartos yejuan kipiyayaj ome metro ika ueueyakej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua in cuartos nejnepanijtikatkaj niman katkaj de yeyi piso, niman ipan cada piso onkatkaj 30 cuartos.  On ikuitlapan itepan on ueyitiopan, más kanauak katka ipan cada piso de on cuartos xken on piso yejuan tlatsintlan, niman ijki, on cuartos semi kuajli ijkayaj itech on tepantli  maski xsasalijtikatkaj ipan on ueyitiopan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ipan cada piso de on cuartos, más okimpatlajtiajkej on cuartos.  Tlatsintlan ipan on achtoj piso, on cuartos más pipitikej katkaj. Inakastlan on ueyitiopan onkatkaj escaleras yejuan ika ajsiyaj ipan cada piso de on cuartos, niman ijki ajsiyaj ipan on cuartos yejuan más tlakpak.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>No ijki, nejua onikitak ika iyeualkan on ueyitiopan otlaixmankej ika tlajli.  On tlaixmanajli kipiyaya yeyi metro ika tlakpak;  ipan on tlaixmanajli okinchijchijkej on cuartos yejuan onkatkaj itech on ueyitiopan.<span id="bookmarks8"></span></div>
<div class="s2"><div id="s2">(On kampa kajtok yejuan kinxelouaya on cuartos yejuan onkatkaj inakastlan on ueyitiopan niman on cuartos kampa nokauayaj on tiopixkej) </div></div><span id="bookmarks8"></span><a id="v9"></a>
<div class="p"><span class="v">9-10</span><span class="vsp">&nbsp;</span>On intepan on cuartos de inyeualkan, kipiyaya ome metro uan tlajko ika tilauak. Niman on cuartos xelijtikatkaj de incuartos on tiopixkej yejuan no onkatkaj iyeuakan on ueyitiopan,  niman on kampa xelijtikatkaj, kajtikatka majtlaktli metro ika patlauak.<span id="bookmarks9-10"></span> <a id="v11"></a><span class="v">11</span><span class="vsp">&nbsp;</span>Intsakuijlouan on cuartos yejuan onkatkaj kampaka norte de on ueyitiopan, tlapouiyaj kampaka norte;  niman intsakuijlouan on cuartos yejuan onkatkaj kampaka sur de on ueyitiopan, tlapouiyaj kampaka sur.  Imixpan on tsakuijlomej kampa se uelis panos, kipiyaya ome metro uan tlajko ika patlauak.<span id="bookmarks11"></span></div>
<div class="s2"><div id="s3">(On kajli yejuan onkatka kampaka kalaki tonaltsintli de on ueyitiopan) </div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ixpan on kiauak kampaka kalaki tonaltsintli, onkatka sen ueyikajli yejuan kipiyaya 35 metros ika patlauak niman 45 metros ika ueyak. Niman on itepan kipiyaya ome metro uan tlajko ika tilauak.<span id="bookmarks12"></span></div>
<div class="s2"><div id="s4">(Itlatemachiualis on ueyitiopan)</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj on tlakatl okitemachiu on ueyitiopan,  niman nochi kech ika ueyak kipiyaya 50 metros.  Niman on kiauak kampa tlatsakutoya, teuan on ueyikajli niman itepan, no kipiyaya 50 metros ika ueyak.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ixko on ueyitiopan, teuan on kiauak kampa tlatsakutoya yejuan nokauaya kampaka ikisayan tonaltsintli, kipiyaya 50 metros ika patlauak.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj on tlakatl okitemachiu on ueyikajli yejuan onkatka ikuitlapan on ueyitiopan, ixpan on kiauak kampa tlatsakutoya. Niman teuan okintemachiu on itepanuan de inajnakastlan.  Niman kipiyaya 50 metros ika ueyak.<span id="bookmarks15"></span></div>
<div class="s2"><div id="s5">(Kenijki tlachijchijtli katka on ueyitiopan) </div></div>
<div class="p">Nochiuiyan ipan intepanuan on kampa Tlayekkan, on kampa Más Tlayekkan niman ikalixkal on ueyitiopan, <a id="v16"></a><span class="v">16-17</span><span class="vsp">&nbsp;</span>tlapachijtikatka ikan tablas yejuan kanauak.  Nochiuiyan intech on ventanas yejuan kipiyayaj tsatsastli,  itech on kiauatempan kampa kalakoua,  niman desde on piso hasta on ventanas, no tlapachijtikatka ikan tablas. Ipan itepanuan on ueyitiopan, tlaijtikkopa niman kiauakkopa,<span id="bookmarks16-17"></span> <a id="v18"></a><span class="v">18</span><span class="vsp">&nbsp;</span>tentikatka ikan inmixneskayouan querubines* niman palmeras.  Cada querubín ixnestikatka intsajlan ome palmeras. Niman cada querubín kipiyaya ome ixayak;<span id="bookmarks18"></span> <a id="v19"></a><span class="v">19</span><span class="vsp">&nbsp;</span>se inxayak, katka de sen tlakatl yejuan ontlachixtikatka kampaka onkatka se palmera,  niman on okse inxayak katka de sen león yejuan ontlachixtikatka itech on okse palmera.  Niman ijki, iyeualkan nochi on ueyitiopan<span id="bookmarks19"></span> <a id="v20"></a><span class="v">20</span><span class="vsp">&nbsp;</span>onkatkaj inmixneskayouan on querubines niman on palmeras, desde tlatsintlan ipan piso, hasta inkuatipan on tsakuijlomej. <span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ipan itepan on kalijtik kampa Tlayekkan, iyeualkan on kiauatentli kampa pepechijtika on tsakuijlotl, kipiyaya kojtin yejuan cuadrados katkaj.<span id="bookmarks21"></span></div>
<div class="s2"><div id="s6">(On tlaixpan tlachijchijtli ikan tabla)</div></div>
<div class="p">Ixpan on kalakiloyan kampa Más Tlayekkan, onkatka itlaj yejuan tlajtlamatiya ken <a id="v22"></a><span class="v">22</span><span class="vsp">&nbsp;</span>sen tlaixpan tlachijchijtli ikan tablas.  Yejua cuadrado katka, yejuan kipiyaya se metro cada lado niman se metro uan tlajko ika uejkapan.  On iesquinas, on itsinkaxyo niman inajnakastlan, nochi de tablas katka. Niman on tlakatl onechijlij:  “In yejua mesa yejuan onkaj ixpan toTEKO.”<span id="bookmarks22"></span></div>
<div class="s2"><div id="s7">(On tsakuijlomej)</div></div><span id="bookmarks22"></span><a id="v23"></a>
<div class="p"><span class="v">23-24</span><span class="vsp">&nbsp;</span>Sanken ikalakiloyan on kalijtik kampa Tlayekkan niman on kampa Más Tlayekkan, kipiyayaj ome tsakuijlotl.  Cada kiauatempan kipiyaya ome itsakuijlou yejuan tlapouiyaj hasta ipan tepantli ijkuak kintlapouayaj.<span id="bookmarks23-24"></span> <a id="v25"></a><span class="v">25</span><span class="vsp">&nbsp;</span>Ipan itsakuijlouan on kampa Tlayekkan, ixnestikatkaj querubines niman palmeras,  no ijki kenon yejuan ixnestikatkaj ipan itepan on Tlayekkan.  Niman on kalixkajli okuapachojkej ikan tablas.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nochiuiyan inajnakastlan on kalixkajli,  kipiyaya ventanas yejuan  inajnakastlan kipiyayaj ixneskayouan palmeras.  On cuartos yejuan onkatkaj itech on ueyitiopan,  no okinkuapachojkej ikan tablas.<span id="bookmarks26"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
