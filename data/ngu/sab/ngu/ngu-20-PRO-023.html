<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='ngu-20-PRO-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">-6-</div></div><a id="v1"></a>
<div class="m">
<div class="c-drop">23</div> Ijkuak yakaj tlakatl yejuan ueyixtikaj mitsnotsas para tontlakuas ichan, xkita kuajli akinon ixpan tinemis.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Maski sanoyej tapismiki maka sanoyej titlakuas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Maka tikeleuis on tlakuajli yejuan nesi sanoyej uelik, pampa uelis yej itlaj ika mitskajkayauasnekis. <span id="bookmarks3"></span></div>

<div class="s"><div id="s2">-7-</div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Maka sanoyej xmotekimaka chikauak para tiricojtis. Makasa yejua xkonnemilijtia.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yej kuajli xkita ika on ricojyotl san panotikisa, kenon itlaj kuaktli amanaman patlanteua niman san uajnopoloua. <span id="bookmarks5"></span></div>

<div class="s"><div id="s3">-8-</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Maka timotlalis titlakuas iuan se yejuan sanoyej tsotsokatl, nion maka tikeleuis tikuas nochi itlakual yejuan nesi sanoyej uelik,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>pampa maski mitsnotsas para más xtlakuati niman xtlaoniti ichan, xikan iyojlo mitsnotsas pampa yejua san kinemilitikaj on kech ika patioj on tlakuajli.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj tikisotlas on tlen otikuaj, niman sanenkaj tikmakas tlaxtlauijli ipampa on tlakuajli yejuan otikuaj. <span id="bookmarks8"></span></div>

<div class="s"><div id="s4">-9-</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Maka itlaj kuajli tetlakanonotsalistli xkijli sen tonto, pampa maski tikijlis tlen kuajli, san mitsuejuetskilis. <span id="bookmarks9"></span></div>

<div class="s"><div id="s5">-10-</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Maka kaman tikpatlas on neskayotl kampa teuan timotlalnamiki, yejuan okitlalijkej moachtojtajuan, nion maka tikintlalkuilis yejuan iknomej,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>pampa yejuamej kipiyaj iminTemanauijkau yejuan kipiya ueyi poder, niman uajlas ken sen juez para kiminmanauis de motech. <span id="bookmarks11"></span></div>

<div class="s"><div id="s6">-11-</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Motlamachilis niman motlakakilis xtekitilti para nochipa tikselis kuajli temachtijli niman tetlakanonotsalistli. <span id="bookmarks12"></span></div>

<div class="s"><div id="s7">-12-</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Maka xkauili mokoneu ma kichiua tlen xkuajli. Ika on keski tlatsuitekilistli xmikis.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Xtlatsuiteki, niman ijkon tikmanauis para xyas miktlan. <span id="bookmarks14"></span></div>

<div class="s"><div id="s8">-13-</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Nokoneu, tla timochiuas tlamatki* nejua sanoyej nipakis.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sanoyej niyolpakis ijkuak nikakis titlajtoua ika tlamatki*tlajtoltin. <span id="bookmarks16"></span></div>

<div class="s"><div id="s9">-14-</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Maka timoxikos inka on xompayejyeuamej, yej nochipa xtlakaita toTEKO.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Tla ijkon tikchiuas, kuajli ontlamis monemilis, niman on motlamachalis yejuan tikpiya xkaman tikpolos. <span id="bookmarks18"></span></div>

<div class="s"><div id="s10">-15-</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nokoneu, kuajli xkaki tlinon nimitsijlia, niman xmochiua tlamatki*. Xchiua kanika para tiktokas on kuajli ojtli.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Maka xmouika iminuan on tlauankej, nion iminuan yejuan sanoyej tlakuatemej,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>pampa on yejuan tlauankej niman yejuan tlakuatemej nochiuaskej mayankej. Ijkuak yejuamej tlauanij niman sanoyej tekitlakuaj, kinmajsi kochistli, niman saniman kinotlaliltiaj tlakensosoltin. <span id="bookmarks21"></span></div>

<div class="s"><div id="s11">-16-</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Xkaki tlinon mitsijlia motataj yejuan san ipampa tikpiya nemilistli. Niman maka tiktlalkauis monanaj ijkuak lamajtsin yes.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Xtejtemo tlen melauak. Xpiya tlamatkilistli, tlamachtijli niman kajsikamatilistli, ¡Niman maka kaman itlaj ika tikimpatlas!<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Sen tajtli yejuan ikoneu yolmelajki niman tlamatki*, kipiya miyek paktli niman sanoyej noueyiteneua.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>¡Xchiua para motataj niman monanaj ma pakikan. Niman ma yolpaki on monanaj yejuan omitsnemitij! <span id="bookmarks25"></span></div>

<div class="s"><div id="s12">-17-</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Nokoneu, xnechkaki ikan nochi moyojlo, niman xtoka on kuajli ojtli yejuan nejua niktoka.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Xmati ika sen siuaauilnenki, sen tlakapapatlaketl ken sen tlaltekontli yejuan sanoyej uejkatlan niman tlapitsko ijtik ken se tlatlalijli kampa kintlatlaliliaj yolkamej.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Yejua tepijpiya ken sen ichteki, niman kichiua para miyekej tlakamej ma tlajtlakokan. <span id="bookmarks28"></span></div>

<div class="s"><div id="s13">-18-</div></div><span id="bookmarks28"></span><a id="v29"></a>
<div class="q-vv top-spacing"><span class="v">29</span><span class="vsp">&nbsp;</span>¿Akinon tlajyouiya?</div>
<div class="q">¿Akinon nokokoua?</div>
<div class="q">¿Akinon tlauijsoktinemi?</div>
<div class="q">¿Akinon najmana?</div>
<div class="q">¿Akinon san kinenuiyaj pampa kimajmailiaj?</div>
<div class="q">¿Akinonon ixchijchichiltik?<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Yejuan xkajkaua ika tlauantinemi, niman sa kistinemi kitejtemoua okse yenkuik tlaonijli.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Maka xkauili on tlaonijli ma mitsyolmatoka, tla kualtetsin ken chichiltik niman kualtetsin ken petlani ipan on copa, nion tla machisti uelic ijkuak tikoni.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>On tlaonijli sakin*, nokuepa ken itlaj kouatl yejuan tekua niman tepajuiya.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>On tlaonijli kichiuas para timijixkuepas. Kichiuas para tiknemilis niman tikijijtos tlajtlamach* tojtonyotl.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>No kichiuas para tiixkuaixiuintis ken tinemiskia ipan mar ipan sen barco yejuan sanoyej nolinia chika ajakakiaui, ken tla teuatiaskia ikuapan ikojyo on barco kampa más tlakpak.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kemaj ijkin tikijtos: “Onechmailijkej, pero xonechkokoj. Onechuijuitekej, niman xonikmat kamanon. Pero yej kemaj, ijkuak nitlachas, oksejpa nikontejtemos on tlaonijli yejuan tetlauantij.”<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
