<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 28</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-027.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;28&nbsp;&nbsp;</a></span>
  <span class="button"><a href='ngu-09-1SA-029.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">28</div> Ipan on tonaltin, on filisteos okinsentlalijkej  iminsoldados para okinuijsokitoj on israelitas, niman on rey Aquís okijlij David:</div>
<div class="p">—Ye tikmatstikaj ika tejua niman on tlakamej yejuan tikinyekana ika onkaj nenyaskej nouan ipan nouijsokilistli.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>David okinankilij:</div>
<div class="p">—Kuajli yes. Aman tikitas tlinon ueli nikchiua. </div>
<div class="p">Niman Aquís okijlij:</div>
<div class="p">—Tla ijkon nimitstlalis para nochipa xkinyekana nosoldados yejuan nechcuidarouaj.<span id="bookmarks2"></span></div>

<div class="s"><div id="s1">Saúl oyaj itech sen siuatl yejuan tlajtouaya inuan mikatsitsimej</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ipan on tonaltin Samuel yomika, niman nochimej on israelitas yokichokilijkaj, niman yokitôkakaj ne Ramá kampa iueyikalpan katka. Niman Saúl uej yokintotokaka nochimej on tetlatejtemouilijkej niman on yejuan iminuan tlajtouayaj mikatsitsimej.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On filisteos onosentlalijkej niman okitlalitoj incampamento ne kampa itoka Sunem. Niman Saúl no okinsentlalij isoldados, niman okitlalijkej incampamento ne kampa itoka Guilboa.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkuak Saúl okintak on soldados filisteos, sanoyej onomojtij.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua ika, onoueyikatsajtsilij itech toTEKO, pero toTEKO xokinankilij nion ipan temiktin nion itech on Urim, nion intech tiotlajtojkej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yejua ika, Saúl ijkin okinmijlij itlapaleuijkauan:</div>
<div class="p">—Xtejtemokan sen siuatl yejuan ueli kiminnotsa mikatsitsimej, niman nias nikontas.</div>
<div class="p">Niman itlapaleuijkauan okijlijkej:</div>
<div class="p">—Ipan on kalpan Endor nemi sen siuatl yejuan kiminnotsa on mikatsitsimej.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Niman Saúl onotlakentij oksekneka para oteixkajkayau. Kemaj okuikak ome tlakatl niman oyajkej ijkuak tlayoua okitatoj on siuatl, niman okijlij:</div>
<div class="p">—Nikneki xnechtlatejtemouili niman xnechnochili iespíritu on yejuan nejua nimitsijlis.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Niman on siuatl okijlij:</div>
<div class="p">—Tejua ye tikmatstikaj ika on rey Saúl otlanauatij ma kinkixtikan nochimej on yejuan tetlatejtemouiliaj niman yejuan kiminnotsaj on mikatsitsimej. Tejua san tinechtejtemouilijtikaj ma nechmiktikan.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj Saúl ika itokatsin Dios okitlajtolmakak: </div>
<div class="p">—Nimitstlajtolmaka ika itokatsin Dios ika xitlaj* temojtij mopan nochiuas. <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman on siuatl okijlij:</div>
<div class="p"> —¿Akinon tikneki ma niknotsa?</div>
<div class="p">Saúl okijtoj:  </div>
<div class="p">—Xnechnochili Samuel. <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ijkuak on siuatl okitak Samuel, otsajtsiteu niman okijlij Saúl: </div>
<div class="p">—¿Tline otinechkajkayau?&nbsp;!Tlakaj tejua tiSaúl!<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj Saúl okijlij:</div>
<div class="p">—¡Maka xmomojti, yej xnechijli tlinon tikita!</div>
<div class="p">On siuatl okinankilij:</div>
<div class="p">—Nikita sen tlakatl yejuan nesi ken sen dios ye uajkistiu ijtik tlajli.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Niman Saúl okitlajtoltij:</div>
<div class="p">—¿Ken tlinon nesi?</div>
<div class="p">On siuatl okinankilij:</div>
<div class="p">—Sen tlakatl ueuentsin tlakemej ika sen capa.</div>
<div class="p">Saúl okajsikamat ika yejua Samuel, niman onotlakuantelkets niman onopachoj hasta ipan tlajli. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj Samuel okijlij:</div>
<div class="p">—¿Tline tinechpajsoloua niman tikchiua ma niuajla?</div>
<div class="p">Niman Saúl okinankilij:</div>
<div class="p">—Nejua sanoyej yonimojkamik pampa on filisteos nechuijsokij. Niman Dios yonechtlalkauij niman xnechnankilia, nion ipan temiktli nion intech tiotlajtojkej. Yejua ika nimitsnotsa pampa nikneki xnechijli tlinon nikchiuas.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Samuel okinankilij:</div>
<div class="p">—¿Tla toTEKO yejua xok mouan nemi, niman yonochiu motlauelikniu, ¿Tline yej nejua tinechtlajtoltia?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>ToTEKO ye kichijtikaj mouan on tlen omitsijlijka notechkopa. Yejua aman yomitskuilij motekiuajyo ken rey niman yokimakak motekitkau David,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>pampa tejua xotiktlakamat itlanauatil toTEKO, nion xotikinmiktij nochimej on amalecitas ken yejua omitsmanauitij xchiua. Yejua ika, aman toTEKO mitscastigaroa.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>ToTEKO mechintemaktilis intech on filisteos, tejua niman on israelitas, niman mostla tejua niman motelpochuan nenuajlaskej notech. Niman noTEKO no kichiuas para on soldados israelitas ma uetsikan inmak on filisteos.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Saúl oixakamanteuetstiaj hasta ueyakixtoya pampa sanoyej okimojtij on tlen okijlij Samuel. Yejua xok kojtik katka pampa xtlakuaya nochi se tonajli niman se yeuajli.  <span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak on siuatl okitak ika Saúl sanoyej yonomojtij, okijlij:</div>
<div class="p">—Onimitstlakamat niman onikchiu tlen otinechtlajtlanij maski ueliskia nimikiskia.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Aman tej, nikneki no xkaki tlinon nimitsijlis. Xnechkauili ma nimitsmaka achijtsin tlakuajli para xkajsi chikaualistli niman ijkon uelis tajsis kampa tias.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Saúl xkinekiya tlakuas, pero isoldados niman on siuatl miyekpa okijlijkej para ma tlakua hasta kaman okiyolejkej. Kemaj onokuiteu kampa tlajkaltoya, niman onotlalij ipan sen tlapechtli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Niman on siuatl okimiktij sen becerro tomauak yejuan kipiyaya ichan. Niman no okimaxakualoj harina niman okichijchiu pan yejuan xkipiya tlaxokolilistli*.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj on tlakuajli okiktilij Saúl niman no okinmakak itlapaleuijkauan. Sakin ijkuak yotlakuajkej, ononauatijkej niman oyajkej sano ipan on tlayoua.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
