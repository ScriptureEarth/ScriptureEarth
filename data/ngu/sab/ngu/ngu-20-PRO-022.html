<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='ngu-20-PRO-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">22</div> Más kuajli nouiyan mitsixmatiskej ika kuajli timouika, xken tla miyek tikpiyas oro niman plata.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Sen tlakatl rico niman sen mayanki nochijkej tlachijchijtin, pampa toTEKO ijki okinchijchiu.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Sen tlakatl yejuan kuajli nonemilia ijkuak kita itlaj xkuajli nochiua, nejkuania. Pero sen telpokatl yejua xe ixtojtomi, xkita on tlen xkuajli nochiua, niman xnejkuania.  Ijkon tej, yejua uelis tlajyouis.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Tla sen tlakatl yejuan noknelia niman kitlakaita toTEKO, kiselia ken tetlayokolijli*, riquezas, tetlakaitlalistli niman ueyi nemilistli.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Iojui sen xompayejyeua tlakatl tentikaj ikan uitstli niman tlatlalilistin, pero yejuan kimaluiya inemilis kimati ken nomanauia intech tlatlalilistin.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Xmachti mokoneu ken kuajli nouikas aman chika konetl, niman hasta ijkuak ueuentsintias nochipa ijki nouikas.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Para on yejuan mayankej, sen rico ken yejua imintamoxkwieko. Para on yejuan kitlaneuij tomin, nokauaj ken esclavos itech on yejuan kintlanejtia tomin.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Sen tlakatl yejuan techiuilia tlen xkuajli, más sakin* ipan uajlas miyek tlajyouilistli. ¡ToTEKO kipopolos ikan nochi itlauel!<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Yejuan kinta oksekimej ikan tetlajsojtlalistli*, Dios kitiochiuas pampa kintlayokolia tlakuajli on mayankej.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Xchiua para ma uiya yejuan tepijpinauijketl, niman ijkon xok tepajsolojtias, xok nokamauijsokilos niman xok yakaj teuijuikaltis.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>On rey kitlajsojkaita yejuan yolchipauak, niman kiselia ken itlajsojkaikniu* yejuan ueli kuajli tlajtoua ikan yemankatlajtojli.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>ToTEKO ipan tlacha niman kimanauiya on tlen melauak yejuan on tlamatkej* kijtouaj, pero xkimanauiya intlajtoluan on yejuan tlakajkayauaj.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sen tlakatl yejuan tlatsijki, san para xontekitis ika notlamiya, kijtoua kitl nemi sen león ipan ojtli yejuan kikuasneki.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Sen siuaauilnenki yejuan tenonotsa, itlajtol ken itlaj atlaltekontli* yejuan sanoyej uejkatlan, niman ompa onxinij on tlakamej yejuan toTEKO kintlauelia.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Sen konetl tlakati san xompatik, yejua ika xkuajli nouika. Pero tla kitlatsuitekij kajkauas.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Tla yakaj san para ricojtis kitlachtekilia sen mayanki, noso tlamach kimamaka sen rico, inemilis ontlamis ken sen mayanki.<span id="bookmarks16"></span></div>

<div class="s"><div id="s1">On 30 tlajtoltin yejuan ijkin okijtojkej on tlamatkej*</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kuajli xkaki niman nimitsijlis tlinon kijtouaj on tlamatkej*. Kuajli xchiua on tlen nimitsmachtia.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kualtsin yes tla tikeuas ipan motlamachilis, niman sakin uelis tikijtos san sekan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Aman nimitsmachistia para xtlali nochi moyojlo itech toTEKO.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua yonimitsijkuilouilij 30 tlajtoltin yejuan kipiya tetlakanonotsalistli niman temachtilistli<span id="bookmarks20"></span> <a id="v21"></a><span class="v">21</span><span class="vsp">&nbsp;</span>para nimitsititis on tlen melauak. Kemaj uelis tiknankilis yejuan itlaj mitstlajtoltis. <span id="bookmarks21"></span></div>

<div class="s"><div id="s2">-1-</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Maka ika timauiltis sen mayanki, san pampa mayanki. Nion maka tiktlajyouiltis yejuan xueli nomanauiya imixpan on tekiuajkej yejuan teyolkuitiaj,<span id="bookmarks22"></span> <a id="v23"></a><span class="v">23</span><span class="vsp">&nbsp;</span>pampa toTEKO yejua kimanauis niman no kintlajyouiltis yejuan tetlajyouiltiaj. <span id="bookmarks23"></span></div>

<div class="s"><div id="s3">-2-</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Maka iminuan xmouika on tlakamej yejuan niman kualanij niman tlauelejkej,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>para maka no ijki tikchiuas ken yejuamej kichiuaj, niman ijkon sano tejua timotlatlalilis. <span id="bookmarks25"></span></div>

<div class="s"><div id="s4">-3-</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Maka kaman timokalaktis tiktlaxtlauas tlen kiteuikilia yakaj,<span id="bookmarks26"></span> <a id="v27"></a><span class="v">27</span><span class="vsp">&nbsp;</span>pampa tla xtikpiya tlinon ika tiktlaxtlauas, hasta motlapech mitskuiliskej. <span id="bookmarks27"></span></div>

<div class="s"><div id="s5">-4-</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Maka kaman tikpatlas on neskayotl kampa teuan timotlalnamiki, yejuan okitlalijkej moachtojtajuan. <span id="bookmarks28"></span></div>

<div class="s"><div id="s6">-5-</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>San akinon yejuan kuajli kichiua itekiu, uelis ajsis ontekitis itech sen rey. Yejua ximintech tekitis on yejuan xuejueyixtokej.<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
