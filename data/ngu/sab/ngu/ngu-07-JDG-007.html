<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='ngu-07-JDG-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Gedeón okintlan on madianitas</div></div><a id="v1"></a>
<div class="m">
<div class="c-drop">7</div> Kemaj Gedeón yejuan aman kitokayotiaj Jerobaal, niman nochimej on yejuan iuan nemiyaj, onokuitejkej saniman, niman onochachantitoj itech on amejli itoka Harod. Niman imincampamento on madianitas nokauaya norteika ipan on ixtlauatl yejuan onkaj ipeuyan on tepetl More.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>ToTEKO okijlij Gedeón:</div>
<div class="p">—Sanoyej miyek tlakatl tikuajuika. Tla nejua nikchiuas para on israelitas ma kintlanikan on madianitas, yejuamej uelis yej noueyimatiskej nixpan, niman kinemiliskej san inseltimej onomanauijkej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejua ika, xkinmijli on tlakamej tla yakaj nomojtia, ma uiya ichan.”</div>
<div class="p">Niman oyajkej 22 mil tlakamej niman onokajkej sa 10 mil.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Pero toTEKO oksejpa okijtoj: “Sanken miyekej. Xkinuika ma atlitij, niman ompa nejua nikintlapejpenis niman nimitsijlis okinnomej yaskej mouan niman okinomej xaskej.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj Gedeón okinuikak oatlitoj on tlakamej, niman toTEKO okijlij: “On yejuan kontilanaskej atl ika iminma ijkuak atliskej, niman atlij kenon chichimej ika iminnenepil, xkinxelo intech on yejuan notlakuantelketsaskej niman atliskej ika inkamak.”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>On yejuan oatlikej ikan iminma katkaj 300. Nochimej on oksekimej onotlakuantelketsajkej ijkuak oatlikej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kemaj toTEKO okijlij Gedeón: "San ika in 300 tlakamej nemechmakixtis nemejuamej niman nikintlanis on madianitas. Niman on oksekimej uelis yaskej."<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yejua ika, Gedeón okinnauatij on oksekimej ma uiyan iminchan. Pero achtoj ijkuak xe yayaj, okintlajtlanilij intsotsokoluan niman inkuakuauan borregos. San onokau iminuan on 300 tlakamej yejuan tlatlapejpeniltin. Yejuamej okitlalikej imincapamento tlakpak ipan on tepetl, niman on madianitas nemiyaj tlatsintlan ipan on ixtlauatl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ipan on yeuajli, toTEKO okinauatij Gedeón: “Xmokuiteua niman xkinuisokiti on madianitas pampa nejua nimitsinmaktilis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero tla timomojtia tikominuisokis, achtoj xtemoti ipan imincampamento iuan Fura motlakeual.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>niman xkaki tlinon kijtouaj. Kemaj más timoyoleuas para tikominuijsokis.”</div>
<div class="p">Kemaj Gedeón otemok iuan Fura itlakeual itenko imincampamento intlauelikniuan.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>On madianitas, on amalecitas niman on tlakamej yejuan ualeuaj kampaka ikisayan tonaltsintli yonochajchayajkaj ipan on ixtlauatl ken itlaj chauistli de chapolimej. Kipiyayaj sanoyej miyekej camellos, kenon xajli yejuan onkaj itenko mar.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkuak Gedeón ononisiuij itech imincampamento itlauelikniuan, okak sen soldado kitlajtlajtouiliaya okse soldado sen temiktli yejuan okipix, niman ijkin kijliaya:</div>
<div class="p">—Oniktemik kitl sen pan de cebada ouajnomimilojtiaj hasta oyejkok ipan tocampamento. Niman ijkuak okimailij sen kajli de telaj, okitlajkal.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Niman on soldado okijlij icompañero:</div>
<div class="p">—On kitosneki iespada on israelita Gedeón, ikoneu Joás, niman ika Dios techtemaktilis tejuamej yejuan timadianitas iuan nochi tocampamento itech Gedeón.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkuak Gedeón okak on temiktli niman okimat tlinon kijtosneki, okimauistilij toTEKO. Kemaj onokuep ipan on campamento kampa nemij on israelitas niman ijkin okinnauatij:</div>
<div class="p">—Xmokuiteuakan pampa toTEKO techmaktilis incampamento on madianitas.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj okinxexeloj on 300 tlakamej yexkantipan niman okiminmakak ikuakuauuan borregos niman tsotsokoltin yejuan ijtik yayaj tlauiltin.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman okinmijlij:</div>
<div class="p">—Ijkuak najsis ne okselado de imincampamento totlauelikniuan, xnechitakan niman no xchiuakan ken nejua nikchiuas.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak nejua niman on yejuan nouan yauij tikimpitsaskej on kuakuautin, nemejuamej no xkimpitsakan kampa nennemiskej iyeualkan on campamento, niman ijkin xtsajtsikan. “Ipampa toTEKO niman ipampa Gedeón.”<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ijkon tej, Gedeón niman on 100 tlakamej oajsikej ne iokselado on campamento ijkuak ye nopatlaskiaj on tlajpiyaj ijkuak tlajkoiuan. Kemaj okimpitskej ikuakuauuan on borregos, niman okintlajtlapankej on tsotsokoltin yejuan kinmiktiyaj.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Niman nochimej on yexkantipan opeu san setipan kimpitsaj on ikuakuauuan borregos niman okintlajtlapankej on tsotsokoltin. Ipan iminopochma kiktiyaj on tlauiltin yejuan tlikuitiayaj, niman ipan iminyekma kiktiyaj on ikuakuauan borregos. Niman ijkin otsajtsikej: “¡Titeuijsokij Ipampa toTEKO niman ipampa Gedeón!”<span id="bookmarks20"></span> <a id="v21"></a><span class="v">21</span><span class="vsp">&nbsp;</span>On israelitas cada se onokau iyeualkan on campamento niman xokuitlaj okichijkej. Pero ne ipan inkampamento on madianitas nochimej opeu tsajtsij niman ontlatlaksakej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman chika on 300 israelitas sanken* kimpitsayaj on kuakuautin, toTEKO okichiu para on madianitas sano yejuamej ma nouijsokikan niman ma ontlatlatsakej hasta Bet-sita imelajkan ika on kalpan de Zerera, niman hasta itlamiyan Abel-mehola yejuan onkaj nisiu Tabat.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj Gedeón okiminnots on israelitas yejuan kisaj itech itribu* Neftalí, itribu* Aser, niman nochi on tribu* de Manasés para makintojtokakan on madianitas.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Gedeón okintitlan itlajtojkauan ipan on tepemej kampa iyaxka* itribu* Efraín, niman okinauatij ma temokan ma kinuijsokitij on madianitas, niman ma kitsakuakan nochiuiyan kampa xuejkatlan on atl, kampa ueli panolo ipan on río Jordán, hasta Bet- bara chika xe ajsij on madianitas.</div>
<div class="p">On itribu* Efraín ijki okichijkej ken okiminnauatijkej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman okinmajsikej omemej tlayekankej madianitas. Se itoka Oreb niman on okse itoka Zeeb. Oreb okimiktijkej ipan on ueyi tetl yejuan aman kixmatij ueyi tetl de Oreb. Niman Zeeb okimiktijkej ne kampa aman kixmatij Zeeb kampa kipaxouayaj uvas para kichijchiuayaj vino. Niman sakin* ijkuak otlan kinkixtiaj on madianitas, okiktilijkej Gedeón intsontekon Oreb niman Zeeb, kampa yejua nemiya iokse lado on río Jordán.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
