<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20.14 </span><span class=\"ft\">Sekimej tlamatkej kinemiliaj ikan on sujeto xejua Seba yej Jacob.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-10-2SA-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Seba xipan kita David</div></div><a id="v1"></a>
<div class="m">
<div class="c-drop">20</div> Sen xkuajli tlakatl de on itribu* Benjamín, yejuan itoka katka Seba ikoneu Bicri, nemiya Gilgal. In xkuajli tlakatl Seba, okipits sen kuakuautlapitsajli niman kemaj chikauak ijkin okijtoj: "Tejuamej xitlaj* iuan tikpiyaj nion herencia iuan David, ikoneu Isaí. Nochimej xuiyan nemochan, israelitas."<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Nochimej on israelitas yejuan kisaj itech on tribus de norte ika okitlalkauijkej David para okitokakej Seba, ikoneu Bicri. Pero itribu* Judá xokajkej iminrey, yej oyajkej iuan desde on río Jordán hasta Jerusalén.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ijkuak David oajsik ipan ipalacio ne Jerusalén, on majtlaktli itlakpasiuauan yejuan okinkajtejka para ma cuidarokan ipalacio, okinkau ipan sen kajli. Ompa tsakutikatkaj niman kincuidandouayaj, pero David xok kaman inmiuan onotekak. Ijki yejuamej tsakutikatkaj, chantiyaj ken kaualtsitsimej hasta ijki omikkej.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj on rey okinauatij Amasa:</div>
<div class="p">—Xkinnotsa nochimej on tlakamej de Judá niman ipan yeyi tonajli xuajla nikan inmiuan.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Amasa oyaj okinsentlalito, pero ouejkau más de on tlen okijlijkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj David okijlij Abisai:</div>
<div class="p">—Seba techchiuilis itlaj más xkuajli xken Absalón. Aman tej, xkinyekana nosoldados, xtojtoka niman xkajsiti chika xe konnextia sen ueyikalpan yejuan yeualtsakutikaj ikan tlakpak tepantli niman kampa xok uelis tikajsiskej.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On tlakamej yejuan iuan nemiyaj Joab, inmiuan on cereteos niman on peleteos yejuan cuidarouayaj on rey, niman on soldados yejuan más uelij tlauijsokij, okiskej Jerusalén iuan Abisai, para okajsitoj Seba.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak nemiyaj nisiu de on ueyi tetl yejuan onkaj itech Gabaón, Amasa okinnamikito. Joab kinakijtiaya iuachojtlaken yejuan salijtiaya ika sen ilpikatl, niman inakastlan kiktiya sen espada yejuan pilkatiaya. Pero chika nejnentiyaya, iespada ouets ipan ojtli.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Niman chika Joab kajsiya Amasa ipan itentson ikan iyekma para kitenkuaskia*, okitlajtoltij: tinemi nokniu?<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Amasa xokitak on okse espada yejuan Joab kiktiya ipan ima. Amanaman, Joab okitlalaktilijtiaj ipan ijti, niman ikuitlaxkoluan ochajchapankej ipan tlajli. Omik niman xononek para Joab oksejpa kitlalaktilis on espada. Kemaj Joab iuan on okse ikniu Abisai sanken* opeu kitojtokaj Seba, ikoneu Bicri.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kemaj semej de isoldados Joab onotelkets inakastlan imikatlalnakayo Amasa, niman okijtoj chikauak:</div>
<div class="p">—¡Akin nemi iuan Joab niman David ma kitoka Joab!<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Amasa sanken* tlajkaltoya ipan on tlajko ojtli nokuejkuepaya ipan iyesyo. Niman on soldado yejuan okijtoj chikauak akinon nemi iuan Joab, okitak ika nochimej noteltiayaj ompa. Yejua ika, okitilantiaj imikatlalnakayo niman okauato uejkatsin de on ojtli niman okitlapachoj ika sen tela pampa okitak ika nochimej yejuan ompa ajsiyaj noteltiayaj itechika.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkuak yokejkuanij itech on ojtli, opanokej nochimej yejuan kitokayaj Joab para okitojtokakej Seba.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Seba <span class="footnote selectable" id="F-0"><sup>a</sup></span>opanok intech nochimej on tribus* de Israel hasta on ueyikalpan Abel-bet-maaca. Niman nochimej iuejkakoneuan Bicri onosentlalijkej niman okalakej ikuitlapan ipan on ueyikalpan.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ijkuak oajsikej isoldados Joab nepa Abel-bet-maaca, okichijchijkej sen escalera de tlajli ipan on tepantli yejuan okatka iyeuelkan on ueyikalpan. Ijkin okichiu para ijki ouel okuijsokkej on ueyikalpan, niman san sekan opejkej kitlajkalij on tepantli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj amanaman sen siuatl yejuan sanoyej tlamach kimati, ouajtsajtsik desde ikuatipan on tempantli de on ueyikalpan:</div>
<div class="p">—¡Xnechkakikan! ¡Xnechkakikan! Xkijlikan Joab ika nikneki niknotsas.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ijkuak Joab ononisiuij, on siuatl okitlajtoltij:</div>
<div class="p">—¿Tejua tiJoab?</div>
<div class="p">Joab okinankilij:</div>
<div class="p">—Kemaj.</div>
<div class="p">Yejua okijlij:</div>
<div class="p">—Xkaki on tlen motekitkau mitsijlis.</div>
<div class="p">Okinankilij:</div>
<div class="p">—Nimitskaki.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj on siuatl okijtoj:</div>
<div class="p">—Yeuejkaui kijtouayaj: “Akin kinekis kimatis itlaj ma tlajtlani ipan on ueyikalpan Abel”, niman ijki nokuektlaliaya nochi tlajtlamach*.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Toueyikalpan nopoua ken se yejuan más xkuelita ma onya tlauijsokilistli, niman xkaman kitlalkauiya Israel. Yejua sen ueyikalpan yejuan más ueyixtika. Pero tejua, yej tikneki tikxoxotonis. ¿Tline tej, tikneki tikxoxotonis on tlen iyaxka* toTEKO?<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Joab okinankilij on siuatl:</div>
<div class="p">—¡On nion xniknemilia¡ Nejua xnikneki nikxoxotonis nion nikuejuelos.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ka, on xejua. Yej nikneki nikajsis sen tlakatl yejuan kisa ipan itepeyoj Efraín, itoka Seba ikoneu Bicri, pampa yejua onoketsteu niman okajsik itepos para kixnamiki on rey David. Xnechmakakan yejua, iselti, niman nejua ninejkuanis de in ueyikalpan.</div>
<div class="p">On siuatl okinankilij Joab:</div>
<div class="p">—Timitsontlajkaliliskej itsontekon desde nikan ipan in tepantli.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj yejua nimantsin oyaj okinmijlito ikan itlamatkilis* nochimej on chanejkej ipan on ueyikalpan, niman okechtsontekkej Seba. Kemaj itsontekon okontlajkalilijkej Joab. Ijkuakon, Joab otlanauatij ma kipitsakan on kuakuautlapitsajli para onejkuanijkej itech on ueyikalpan, niman onokuepkej cada se para ichan. Chika ikuakon, Joab onokuep Jerusalén para otlajtoto iuan on rey.<span id="bookmarks22"></span></div>

<div class="s"><div id="s2">Itlapeliuikauan David</div></div>
<div class="r"><div id="r1">(<span class="reflink"><a href="ngu-10-2SA-002.html">2</a></span> S. <span class="reflink"><a href="ngu-10-2SA-008.html#v15">8.15-18</a></span>; <span class="reflink"><a href="ngu-10-2SA-001.html">1</a></span> Cr. <span class="reflink"><a href="ngu-10-2SA-018.html#v14">18.14-17</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Joab kinyekanaya nochimej on soldados israelitas. Niman Benaía ikoneu Joiada kinyekanaya on soldados cereteos niman peleteos yejuan kimanauiyaj on rey.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Adoram tlayekanki katka ipan on tekitl para on tlakamej kinchiualtiayaj ma tekitikan, niman itlajkuilojkau on rey katka Josafat, ikoneu Ahilud.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman Seva katka tlajkuilojketl, niman Sadoc niman Abiatar katkaj tiopixkej.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>On tlakatl itoka Ira, yejuan kisa ipan on kalpan Jair, no itiopixkau katka David.<span id="bookmarks26"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
