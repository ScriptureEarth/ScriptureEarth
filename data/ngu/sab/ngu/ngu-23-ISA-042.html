<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 42</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-041.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;42&nbsp;&nbsp;</a></span>
  <span class="button"><a href='ngu-23-ISA-043.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yoltlalijli ipampa iTekipanojkau on Dios de Israel (42.1 – 42.25)</div></div>
<div class="s2"><div id="s2">On Tekipanojketl yejuan Dios okitlapejpenij</div></div><a id="v1"></a>
<div class="m">
<div class="c-drop">42</div> ToTEKO kijtoua: “Xkitakan, nikan nemi noTekipanojkau yejuan nikpaleuiya, yejuan oniktlalij ipan notekiu niman yejuan ipampa nipaki. Ipan yejua oniktlalij noEspíritu para kichiuas tlen melajki ipan nochi on naciones.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejua xtsajtsis, nion xitlaj chikauak kijtos, nion xitlaj kiteijlis ipan on kalpanojtin.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xkintlajyouiltis más on yejuan tlajyouiyaj,  niman xyej kinmiktis on yejuan semi ye miktokej. Yejua kichiuas para on jueces melauak ma kichiuakan tlen melajki.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejua xkaman noseuis niman nochipa noyolchikauas, hasta kaman kitlalia yolmelajkilistli nochiuiyan ipan in tlaltikpaktli. On chanejkej itempan mar, sa kichixtokej itlamachtil.”<span id="bookmarks4"></span></div>
<div class="s2"><div id="s3">Iueyilis Dios</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>ToTEKO Dios, yejuan okitlalij niman okipatlau on cielo, niman okitlalij in tlaltikpaktli niman nochi on tlen ipan noskaltia niman tlaki; on yejuan kichiua para nijyotiaj niman nemij in tlaltikpaktlakamej, ijkin onechijlij nejua niiTekipanojkau:<span id="bookmarks5"></span> <a id="v6"></a><span class="v">6</span><span class="vsp">&nbsp;</span>“Nejua yejuan nimoTEKO, onimitsnots niman nimtsmayantiu, para motechopa onyas yolmelajkilistli ipan in tlaltikpaktli. Motechkopa tejua nikchiuas sen pacto iminuan notlapejpeniluan; tejua timochiuas ken tlauijli ipan on naciones.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nikneki xkiminmaka intlachalis on yejuan ciegos, xkinkixti ipan cárcel on yejuan tsakutokej, niman xkintlauilui on yejuan nemij tlayouakan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Nejua nemoTEKO, niJehová. Ijki notoka. Niman xniktekauilis yakaj okse dios ma kiseli noueyilis. Nion xniktekauilis ma kintlakaitakan on ídolos, yej san nejua nechtlakaitaskej.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Xkitakan ika yonocumpliroj on tlinon on onikijtojka nochiuas, niman aman, oksejpa nikijtos tlinon nochiuas sakin; antes nochiuas, nemechmachistia nemejuamej.”<span id="bookmarks9"></span></div>
<div class="s2"><div id="s4">Kuikatl para toTEKO pampa yejua temakixtia</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Isaías okijtoj:</div>
<div class="b">&nbsp;</div>
<div class="q">"¡Xkuikatlalikan toTEKO ikan sen yenkuik kuikatl!</div>
<div class="q">Desde kampa más uejka de in tlaltikpaktli,</div>
<div class="q">xkuikatlalikan nemejuamej yejuan nenkistinemij ipan mar</div>
<div class="q">niman nemejuamej yolkej yejuan ompa nennemij.</div>
<div class="q">Xmokuikatikan nemejuamej chanejkej itempan on mar.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>¡Xpakikan chanejkej impan on uejueyikalpanmej de on xalpatlajkan!</div>
<div class="q">¡Niman xpakikan nemejuamej yejuan nenchantij ipan on campamentos, yejuan nenkisaj itech itribu* Quedar!</div>
<div class="q">¡Xmokuikatikan ikan paktli nemejuamej chanejkej ne Sela!</div>
<div class="q">¡Xtsajtsikan chikauak desde inkuapan on tepemej!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>¡Ma kueyilikan toTEKO,</div>
<div class="q">niman ma kiteijlikan nochiuiyan</div>
<div class="q">para ma kuikatlalikan ipan on países</div>
<div class="q">yejuan onokej itempan mar!<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>ToTEKO kisas ken sen tetlanki,</div>
<div class="q">para yas ontlauijsokis ikan miyek itlauel</div>
<div class="q">ken se yejuan yau ipan guerra.</div>
<div class="q">Yejua tsajtsis chikauak ijkuak ye teuijsokis,</div>
<div class="q">niman kintlanis on itlauelikniuan."</div>
<div class="b">&nbsp;</div><span id="bookmarks13"></span><a id="v14"></a><span class="v">14</span><span class="vsp">&nbsp;</span>ToTEKO ijkin kijtoua:
<div class="q">“Opanok miyek tiempo ijkuak xitlaj onikijtoj, nion xoninauat.</div>
<div class="q">Pero aman nitsajtsis ken sen siuatl yejuan kitlakatilia ikonetsin;</div>
<div class="q">niajmankatsajtsis niman ninejeltis.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Nejua nikinxoxotonis tepemej niman tepetsitsimej,</div>
<div class="q">niman nikuatsas nochi on xojtli niman on kojtin.</div>
<div class="q">On ríos nikinkuepas ken xalpatlajkan,</div>
<div class="q">niman on amanaltin nikinuatsas.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>On yejuan ciegos, nikinuikas ipan on ojtin yejuan xkixmatiyaj.</div>
<div class="q">On tlayouajlotl nikuepas tlauijli inmixpan yejuamej,</div>
<div class="q">niman ipan on ojtli kampa sanoyej teyoj, kuajli nitlaixmanas.</div>
<div class="q">Nochi in, ika onkaj nikchiuas ken onikijtoj.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>On yejuan kitlaliaj inyolo itech sen ídolo,</div>
<div class="q">niman on yejuan kinmijliaj on ixneskayomej:</div>
<div class="q">'Nemejuamej nentodioses'. Ikan miyek pinaualistli kintlalkauiskej on iminídolos."<span id="bookmarks17"></span></div>
<div class="s2"><div id="s5">On israelitas xkinekij kakiskej toTEKO</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Isaías okijtoj: "¡Xnechkakikan, nemejuamej yejuan xnentlakakij! ¡Xixtlajtlapouikan para xtlachakan, nemejuamej yejuan xnentlachaj!<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Xnemi yakaj yejuan sanoyej ciego, nion se yejuan semi xtlakaki, xken nemejuamej israelitas yejuan nenitekipanojkauan toTEKO, yejuan omechtlapejpenij niman nenitlajtojkauan.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nemejuamej yonenkitakej miyek tlajtlamach, pero xnenkajsikamatij. Nemonakasuan kuajli tlakakij, pero ken xnentlakakiskiaj.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Pampa toTEKO sen Dios yejuan temakixtia, okinek okiteititij ken sanoyej ueyixtikaj, niman ken sanoyej kualtsin on itlamachtiluan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero aman, nemejuamej israelitas mechichtekij niman mechtlachtekiliaj. Nemochimej yomechtsakukej ipan cárcel niman ipan teostokaltin. Mechajsij niman xnemi akinon mechmanauis. Mechichtekij niman xnemi akinon nemopampa kitlaxtlauas para ma mechmakauan.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'¿Pero akinon de nemejuamej kineki kakis in tlinon nikijtoua? ¿Akinon kineki kakis on tlen nochiuas sakin?<span id="bookmarks23"></span> <a id="v24"></a><span class="v">24</span><span class="vsp">&nbsp;</span>¿Akinon omechtekauilij nemejuamej israelitas, iuejkakoneuan Jacob, ma mechtlanikan niman ma mechajsikan? ¿Tlen xsano toTEKO omechtekauilij? Yejua omechtekauilij pampa onentlajtlakojkej ixpan, pampa xonenkinekkej onenyajkej ipan on ojtli yejuan omechititij, niman xonenkitlakamatkej on itlamachtiluan.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yejua ika, toTEKO sanoyej okualan nemouan niman omechcastigaroj ikan sen temojtij nouijsokilistli niman ikan tlitl. Pero nion ijkon xonenkinekkej onenkitlakamatkej."<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
