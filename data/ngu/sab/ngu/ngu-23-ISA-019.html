<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='ngu-23-ISA-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tiotlajtoltin de on tlen xkuajli ipan nochiuas on país Egipto (19.1 – 20. 6)</div></div>
<div class="s2"><div id="s2">Temachistijli para Egipto</div></div><a id="v1"></a>
<div class="m">
<div class="c-drop">19</div> Dios okimakak Isaías in tiotlajtojli para yejua ma kijli on país Egipto:  "¡Xkontakan toTEKO! Yejua uajlajtikaj nikan Egipto, niman ualejtiu ipan sen moxtli yejuan uajnotlaloua. Ixpan yejua, kuekuetlakaj on ídolos de Egipto, niman on egipcios sanoyej nomojtiaj.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>ToTEKO okijtoj: ‘Nejua nikchiuas para on egipcios ma noxexelokan niman sano yejuamej ma nouijsokikan: se nouijsokis iuan itlajsojkaikniu, sen ueyikalpan iuan okse ueyikalpan, sen ueyitlalpan iuan okse ueyitlalpan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nikchiuas para ma kipolokan intlamachilis, niman xnikinkauilis ma kichiuakan on tlen kinemiliayaj kichiuaskej. Kemaj yejuamej kintlajtoltiskej iminídolos niman on nanaualtin para kimatiskej tlinon kichiuaskej. No, kintlajtoltiskej intonal on mikatsitsimej niman on yejuan tetlatejtemouiliaj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pero nejua niktlalis ne Egipto sen tlayekanketl yejuan sanoyej tetlajyouiltis. ¡Nejua akin niDios yejuan nochi ueli nikchiua, nikintlajtolmaka ika ijki nikchiuas!’<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>‘Iayajtok on río Nilo tlamis; on río kuajli uakis.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ipan on apantsitsimej on atl sanoyej molonias. On ayajtokmej yejuan onokej Egipto ika yolik uaktiaskej, on temekamej niman on akayoj nochi uakis.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nochi on akayoj yejuan onkaj itenko on río Nilo niman nochi on tlatôktin yejuan no onokej atenko, uakiskej niman xok onyaskej. On tlaltin kampa sanoyej onkaj on temekamej itenko on río Nilo, niman nochi on tlatoktin yejuan onkaj intenko, uakiskej niman xok kaman onyas.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nochimej on yejuan michajsij ipan on río Nilo, peuas najmanaskej niman chokaskej; on yejuan konchapaniaj inmatlauan ipan on atl, najmanaskej.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On yejuan kinchijchiuaj tlakentin de lino, xok inyolika tekitiskej; on yejuan kichipauaj on lino niman on yejuan kinchijchiuaj telas, ajmankanemiskej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nochimej on telajchijchijkej iminuan intlakeualuan, mojkamikiskej pampa xok kipiyaskej tekitl.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Sanoyej nentontos nemejuamej tlayekankej ne Soan, yejuan nenkinemiliaj nentetlajtolpaleuijkej yejuan sanoyej nentlamatkej de ne Egipto. Pero on xmelauak, pampa nemejuamej nentetlajtolpaleuijkej yejuan san nenkijtouaj tontojyotl. ¿Tlinon ika omechpaleuij ijkuak onenkijlijkej on rey de Egipto: 'Tejuamej tiinuejkakoneuan on tlamatkej reyes yejuan onenkej yeuejkaui'?<span id="bookmarks11"></span> <a id="v12"></a><span class="v">12</span><span class="vsp">&nbsp;</span>¿Kanon nemij motlajtojkauan yejuan sanoyej tlamatkej tejua rey de Egipto? Ma mitsititikan niman ma mitsijlikan on tlen nejua akin niDios yejuan nochi ueli nikchiua, yoniknemilij nikchiuilis Egipto.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>On tlayekankej ne Soan niman ne Menfis, sanoyej tontos, niman okinnokauilijkej ma kinkajkayauakan. On tlayekankej ipan on uejueyikalpanmej de Egipto, okuikakej on país Egipto ipan xkuajli ojtli.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>ToTEKO okintlamachilispoloj on tlayekankej. Yejuamej kuikaj on país Egipto ipan xkuajli ojtli, niman on país Egipto nopopoloua ipan nochi on tlen kichiua.  Yejua, ipan nochiua ken sen tlauanki yejuan nijsotla niman kemaj nalaua ipan isotlal.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Niman xakaj, maski uejueyixtokej noso maski xitlaj intekiu, maski ricos noso maski mayankej, xakaj uelis kipaleuis on país Egipto.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'Ijkuakon, on Egipcios yeskej ken yakaj siuamej, pampa sanoyej nomojtiskej ijkuak kitaskej ika toTEKO yejuan nochi ueli kichiua, ye kincastigaros.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sanoyej nomojtiskej on egipcios ijkuak san kakiskej kinteneuaskej on israelitas, pampa kimatiskej ika on toTEKO yejuan nochi ueli kichiua, sanoyej kintlajyouiltis.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuakon, ne Egipto onyas makuijli ueyikalpan kampa tlajtlajtoskej hebreo, niman notlajtolmakaskej ika xkaman nechtlalkauiskej nejua akin niDios yejuan nochi ueli nikchiua. Se de on makuijli ueyikalpan itoka yes Iueyikalpan Tonaltsintli.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ipan on tonajli, onyas sen tlaixpan kampa san toTEKO kimauistiliskej itlajkotian Egipto, niman nisiu itlamiyan on país kitelketsaskej sen tetl yejuan kintlalnamiktis ika ompa Egipto san kitlakaitaj toTEKO.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>On tetl yes sen neskayotl de Egipto para kelnamikiskej toTEKO yejuan nochi ueli kchiua. Ijkuak on egipcios kiueyikatsajtsiliskej toTEKO para ma kinmanaui intech on yejuan kintlajyouiltiaj, yejua kinuajtitlanilis sen temanauijketl para ma kimpaleui niman ma kinmanaui.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>ToTEKO noteititis intech on egipcios para ma kixmatikan, niman yejuamej kimatiskej ika yejua Dios. Niman kimauistiliskej niman kimakaskej uentli de yolkej niman tetlayokoliltin. Yejuamej kichiuaskej promesas para yejua, niman melauak kichiuaskej on tlen kiprometerouiliskej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>ToTEKO kincastigaros on egipcios, pero kemaj kintiochiuas. Yejuamej nokuepaskej itech toTEKO, niman yejua kinmiknelis niman kintiochiuas.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Ipan on tonajli, onyas sen ojtli patlauak yejuan oneuas Egipto niman ajsis hasta Asiria. On asirios uelis ajsiskej Egipto niman on egipcios uelis ajsiskej hasta Asiria. Niman on egipcios iminuan on asirios, san sekan kimauistiliskej toTEKO.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ipan on tonajli, Israel iuan noyoltlalis Egipto niman Asiria; niman intechkopa yejuamej in países, nochiuiyan ipan on tlaltikpaktli nochimej kiseliskej tlatiochiualistli.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>ToTEKO yejuan nochi ueli kichiua ijkin kinmijlis para kintiochiuas: 'Nejua nemechtiochiua nemejuamej chanejkej Egipto yejuan nennoyaxkauan, nemejuamej chanejkej Asiria yejuan onemechmachijchiu para xmochiuakan sen ueyi nación, niman nemejuamej chanejkej Israel yejuan nennotlapejpeniluan.' "<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
