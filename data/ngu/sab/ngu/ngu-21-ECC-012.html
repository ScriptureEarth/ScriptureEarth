<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='ngu-22-SNG-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">12</div> Xkelnamiki moDios akin omitschijchiu, aman chika sanken* titelpochtli niman chika xe yejko on tonaltin ijkuak tiueuejtis niman titlajyouis; pampa yejkos on tonajli ijkuak tikijtos: "Xnechpaktia tla ninemis miyek xipan."<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Xkelnamiki aman, chika xe seui itlauil on tonaltsintli, on metstli niman on sitlalimej, chika oksejpa moxtemi ijkuak yokiau.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkuakon on momauan yejuan aman ika timomanauiya, kuetlaxiuiskej, niman on mokxiuan yejuan aman kojtikej, yemankakuekuetlakaskej. Motlauan xok miyek tikimpiyas para ika tikuechos motlakual, niman mixtololojuan xok mas tlachaskej. <span id="bookmarks3"></span> <a id="v4"></a><span class="v">4</span><span class="vsp">&nbsp;</span>No ijki, monakasuan xok tlakakiskej, xok tikakis on tlen kakisti ipan on kalpan ojtli, nion on temej yejuan kuechouaj trigo. No xok tikinkakis ken nokuikatiaj on siuamej, pero on totomej uelis mitstlachaltiskej ijkuak tsajtsij uejka kualkan, pampa xok uelis tikochis.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkuakon tikmakajsis on kampa tlakpak, niman tikmakajsis timokxitechakuanis itlaj ika ipan ojtli. Motson nochi istayas, nokauas kenon ixochiyo on kojtli itoka almendro. Tejua xok tiuelis tinejnemis, yej sa timotejchiuilantias ken itlaj chapolin. Ijkuakon xok tiknekis tinemis. Kemaj tias ipan motlalkon kampa tinemis para nochipa. On mochanejkauan nosentlaliskej ipan ojtli niman najmanaskej chika mitsuikaskej mitsontôkaskej camposanto.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Xkelnamiki moDios akin omitschijchiu, aman chika xe tlami monemilis,  no ijki ken ijkuak xe kotoni on mekatl de plata niman xe tlapani on kontli de oro.  No ijki ken ijkuak xe tlapani on tsotsokojli itenko on ameyajli  niman ijkuak xe posteki on malakachkojtli yejuan ika kixtiaj atl ipan on atlaltekontli. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>Pampa ijkuak nochi in yonochiu, on tlalnakayotl de tlalkuechtli oksejpa nokuepas tlajli, kampa okis, niman on espíritu nokuepas itech Dios, yejuan okimakak.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nejua, niTemachtijketl, oksejpa nikijtoua: ¡San tlaixkajkayaualistli, san tlaixkajkayaualistli! ¡Nochi san tlaixkajkayaualistli!<span id="bookmarks8"></span></div>

<div class="s"><div id="s1">ON SA IKA NOCHI TLAJTOLTIN: XTLAKAITAKAN DIOS NIMAN XCHIUAKAN ON TLEN MECHNAUATIA (12.9 - 14)</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ijkuak más tlamatki onochiu on Temachtijketl, más tlamachilistli okinmachtij on tlakamej. No ijki más onomachtij miyek sesekneka tlamatkitlajtoltin niman kuajli okintekpankatlalij.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Okichiu kanika para kinextis on más kuajli tlajtoltin, para kuajli kijkuilos on melauak tlamatkitlajtoltin.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Intlajtol on tlamatkej nochiua ken clavos yejuan tlateki niman ken itlaj estacas sanoyej tlatekej yejuan on tlajpixkej kitekitiltiaj para ika kinyekanaj imborregos. Sen temachtijketl kitekitiltia para kinyoleua inomachtijkauan ma kichiuakan niman ma uelikan on tlen melauak más ueyi kijtosneki. Nochi on Dios itech ualeua, on totetlajpixkau, para techyekana tinochimej.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Aman nokoneu, ¡xpiya cuidado! On yejuan kijkuiloua miyek amamoxtin* xkaman tlamis, niman tla se sanoyej nomachtia no sanoyej tesiauitij.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nochi tlen niknekiya nikijtos yonikijtoj. Nikan onkaj nochi tlen noneki se kichiuas: Xtlakaita Dios niman xchiua on tlen mitsnauatia, pampa on san yejua kitocaroua kichiuas sen tlakatl<span id="bookmarks13"></span> <a id="v14"></a><span class="v">14</span><span class="vsp">&nbsp;</span>pampa Dios techyolkuitis de nochi on tlen otikchijkej, yejuan kuajli niman on tlen xkuajli, niman maski tla otikchijkej san ichtaka.<span id="bookmarks14"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
