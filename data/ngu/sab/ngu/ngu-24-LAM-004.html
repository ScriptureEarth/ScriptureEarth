<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Lamentaciones 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 5 }];
var hasIntro = false;
var baseRef  = "ngu-24-LAM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-24-LAM-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lamentaciones&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='ngu-24-LAM-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-25-EZK-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On ika naui ajmankatlajtojli – Okixoxotonijkej Jerusalén (4.1 – 22)</div></div>
<div class="s2"><div id="s2">On tlen onochiu ijkuak Jerusalén okixoxotonijkej</div></div><a id="v1"></a>
<div class="m top-spacing">
<div class="c-drop">4</div> ¡Achtoj, on israelitas katkaj ken oro </div>
<div class="q">yejuan kualtetsin petlaniya </div>
<div class="q">niman sanoyej chipauak katka, </div>
<div class="q">pero aman on oro yokipoloj ipetlanalis!</div>
<div class="q">Aman on temej de on ueyitiopan xintokej ipan on kalpanojtin.</div>
<div class="b">&nbsp;</div><span id="bookmarks1"></span><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ichanejkauan on ueyikalpan Jerusalén </div>
<div class="q">yejuan sanoyej kintlajsojkaitayaj kenon oro </div>
<div class="q">yejuan más kuajli, </div>
<div class="q">aman kintaj kenon sokikontin </div>
<div class="q">yejuan xvalerouaj.</div>
<div class="b">&nbsp;</div><span id="bookmarks2"></span><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Hasta on siuayolkej intoka chacales, </div>
<div class="q">kintlajsojtlaj inkoneuan niman kinchichitiaj. </div>
<div class="q">Pero in siuamej israelitas yej kintlalkauiyaj inkoneuan, </div>
<div class="q">no kenon uejueyitotomej avestruces </div>
<div class="q">yejuan nemij ipan xalpatlajkan.</div>
<div class="b">&nbsp;</div><span id="bookmarks3"></span><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>On konetsitsimej yejuan chîchij, </div>
<div class="q">hasta yopepechiu iminnenepil inkopak </div>
<div class="q">pampa sanoyej amikij. </div>
<div class="q">On kokonej tlajtlanij tlen kikuaskej, </div>
<div class="q">pero xakaj kiminmaka.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>On yejuan kikuayaj tlakuajli yejuan más kuajli, </div>
<div class="q">aman mikij ikan apistli ipan on kalpanojtin. </div>
<div class="q">On yejuan okipixkej nochi tlen patioj </div>
<div class="q">ijkuak onoskaltijkej, </div>
<div class="q">aman tlajsolpejpentinemij para tlakuaskej.</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>On tlajtlakoltin yejuan okichijkej ipan in ueyikalpan Jerusalén, </div>
<div class="q">más uejueyi xken on tlajtlakoltin </div>
<div class="q">yejuan okichijkej on chanejkej katkaj Sodoma, </div>
<div class="q">kampa amanaman otlaxoxoton </div>
<div class="q">maski xakaj okalak para otlaxoxotonito.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Itlayekankauan in ueyikalpan Jerusalén </div>
<div class="q">sanoyej yolchipajkej katkaj; </div>
<div class="q">kojtikej katkaj, </div>
<div class="q">xitlaj kinkokouaya niman chikajtikatkaj.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Pero aman xok kuajli tlajtlachaj, </div>
<div class="q">pampa intlalnakayo hasta yotlileu kenon tlijli. </div>
<div class="q">Yejua ika ipan on kalpanojtin </div>
<div class="q">hasta xok kinmixmatij. </div>
<div class="q">Nesij kenon kojtli uaki </div>
<div class="q">pampa inkuetlaxyo yopepechiu ipan iminomiyouan. </div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Más kuajli yejuan mikij ipan guerra </div>
<div class="q">xken yejuan mikij ikan apistli, </div>
<div class="q">pampa on yejuan mikij ikan apistli, </div>
<div class="q">más uejkaui tlajyouiyaj </div>
<div class="q">pampa xitlaj tlen kikuaskej.</div>
<div class="b">&nbsp;</div><span id="bookmarks9"></span><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Hasta on nanantin okinmikxitijkej inkoneuan </div>
<div class="q">para okinkuajkej, </div>
<div class="q">maski sanoyej kintlajsojtlayaj. </div>
<div class="q">Sano inkoneuan onochiu intlakual </div>
<div class="q">ijkuak okixoxotonijkej in noueyikalpan.<span id="bookmarks10"></span></div>
<div class="s2"><div id="s3">On tline onochiu on nouijsokilistli</div></div>
<div class="b">&nbsp;</div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>ToTEKO onotlauelkixtij </div>
<div class="q">pampa sanoyej kualantikatka. </div>
<div class="q">Okitlatij in ueyikalpan Jerusalén </div>
<div class="q">niman nochi kuajli okixoxotonij.</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>On reyes niman nochimej on tlaltikpaktlakamej, xkaman kinemiliayaj </div>
<div class="q">tla on totlauelikniuan ueliskiaj kalakiskiaj nikan Jerusalén </div>
<div class="q">para techuijsokiskiaj.</div>
<div class="b">&nbsp;</div><span id="bookmarks12"></span><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Pero ijki topan onochiu para Dios otechcastigaroj,</div>
<div class="q">pampa on tiotlajtojkej niman on tiopixkej sanoyej otlajtlakojkej nikan Jerusalén </div>
<div class="q">ijkuak okinmiktijkej on yejuan xkipiyayaj tlajtlakojli.<span id="bookmarks13"></span></div>
<div class="s2"><div id="s4">Kenijki nokaua kampa yonochiu on nouijsokilistli</div></div>
<div class="b">&nbsp;</div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Aman on tiotlajtojkej niman on tiopixkej, </div>
<div class="q">kistinemij ipan on kalpanojtin kenon yejuan xtlachaj. </div>
<div class="q">Xakaj kineki kinkitskis </div>
<div class="q">pampa intlaken sanoyej yoijtlakau </div>
<div class="q">ikan inyesyo on yejuan okinmiktijkej.</div>
<div class="b">&nbsp;</div><span id="bookmarks14"></span><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Niman nochimej on chanejkej Jerusalén, </div>
<div class="q">ijkin chikauak kintsajtsiliaj on tiotlajtojkej niman on tiopixkej: </div>
<div class="q">“¡Xmejkuanikan, nemejuamej xnenchipajkej! </div>
<div class="q">¡Maka nentechkitskitskej!” </div>
<div class="q">Niman ipan on naciones kampa yauij, </div>
<div class="q">no kinuajkixtiaj. </div>
<div class="q">Ompa kinualijlia: </div>
<div class="q">“Xuiyan de nikan, pampa nikan xnemochan.”</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>ToTEKO okinchajchayau. </div>
<div class="q">On tiopixkej niman on tlayekankej xok okintlakaitakej,</div>
<div class="q">niman xokinmiknelijkej.</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Tixtololojuan hasta yosiaukej </div>
<div class="q">pampa tiknekij tikitaskej on yejuan techmanauis, </div>
<div class="q">pero sanenkaj tikchaj. </div>
<div class="q">Sanenkaj tikchaj ma techmanaui sen nación </div>
<div class="q">yejuan xuelis techmanauis.</div>
<div class="b">&nbsp;</div><span id="bookmarks17"></span><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>On totlauelikniuan techpijpiyaj kanon tiauij; </div>
<div class="q">xok ueli tikisaj ipan on kalpanojtin. </div>
<div class="q">Yoyejkok on tonajli ijkuak nochi tlamis. </div>
<div class="q">¡Tonemilis nochi tlamis!</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>On yejuan techtlaueltotokatinemij, </div>
<div class="q">más tlaksaj xken on águilas </div>
<div class="q">yejuan patlantinemij ipan cielo. </div>
<div class="q">Techtokatinemij ipan on tepemej </div>
<div class="q">niman techtlatlaliliaj ipan on xalpatlajkan para techmiktiskej.<span id="bookmarks19"></span></div>
<div class="s2"><div id="s5">On tlen impan nochiuas on edomitas</div></div>
<div class="b">&nbsp;</div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>On torey yejuan toTEKO otechmakak, </div>
<div class="q">yejuan itech titoyolchikauayaj niman tikijtouayaj: </div>
<div class="q">“Itech yejua kuajli tinemiskej intsajlan on naciones”, </div>
<div class="q">yokajsikej niman yokitsakukej.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>¡Nemejuamej edomitas yejuan nenchantij ipan on ueyitlalpan Uz, </div>
<div class="q">aman nenuetskaj niman nenpakij </div>
<div class="q">ipampa on tlen topan nochiua!</div>
<div class="q">Pero nemopan no yejkos on tlajyouilistli, </div>
<div class="q">niman nenuetsiskej ipan pinaualistli.</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Nemejuamej yejuan nenchanejkej Jerusalén, </div>
<div class="q">yotlan nemocastigo, </div>
<div class="q">niman oksejpa nenuajlaskej ipan nemopaís; </div>
<div class="q">toTEKO xokaman mechkauilis oksejpa mechuikaskej </div>
<div class="q">ken esclavos ipan okse país. </div>
<div class="q">Pero nemejuamej edomitas, </div>
<div class="q">uej ye peuas mechcastigaros toTEKO </div>
<div class="q">ipampa on miyek nemotlajtlakol.<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
