<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-23-ISA-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Iuejkakoneu Isaí kuajkis yolseuilistli niman tlamandaros ikan yolmelajkilistli </div></div><a id="v1"></a>
<div class="m">
<div class="c-drop">11</div> 'Yejkos on tonajli, ijkuak on reyes yejuan kistiuij itech iuejkakoneuan Isaí, itataj David, xok nemiskej. Nochiuas ken ijkuak kitsontekij sen ueyi kojtli, niman sa nokaua sen kojtejtepojli. Pero sakin, nemis sen yenkuik Rey yejuan yes ken sen tlatsmolintli ipan on kojtejtepojli; ken sen tlatsmolintli yejuan kisa ipan itemetsonyo sen kojtli, niman noskaltia niman kipiya itlakyo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Iespíritu toTEKO nochipa iuan nemis, niman kimakas tlamatkilistli, tlamachilistli, kajsikamatilistli, poder, niman tlakaitalistli itech toTEKO.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejua, ikan paktli kitlakamatis toTEKO.  Ijkuak tetlajtlakolmakas, xnouikas san ipan tlaixkajkayaualistli, niman ijkuak kijtos tlinon kichiuas, xnouikas san ipan on tlen oksekimej kijtouaj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejua xkitekauilis ma kinchiuilikan tlen xkuajli on yejuan xuelij nomanauiyaj, niman kinmanauis on mayankej. Itlajtol sanoyej tekokoj yes ken itlaj tlakotl yejuan ika kinmailis on yejuan sanoyej xkuajkualtin, niman itlajtol yejuan ikamak kisas, kichiuas para ma mikikan yejuan xompayejyeuamej.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yejua tekiuajtis ikan yolmelajkilistli niman nochipa nouikas ipan iley toTEKO.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Ijkuakon, on lobo niman on borreguito san sekan nemiskej, on tigre niman on chivito san sekan noseuiskej, on uakaxkonetl niman on león san sekan noskaltiskej, niman kinokauiliskej ma kintlajpiya sen tlakakonetl pitentsin.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On siuauakax niman on yolki osa kuajli nouikaskej, niman on uakaxkonetl niman on osojkonetl san sekan noseuiskej. On león no kikuas sacatl no ijki kenon uakax kikua.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Sen konetsintli uelis nauiltis kampa otlakoyonij on pajyojkouatl, niman uelis konkalaktis ima kampa onkaj iteuan on kouatl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ipan nochi iyektepeu toTEKO, xakaj nion on yolkej kijtlakoskej itlaj, nion kichiuaskej tlen xkuajli, pampa ijkon kenon atl kitemiltia on mar, no ijki kixmatiskej toTEKO nochiuiyan ipan in tlaltikpaktli.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Ipan on tonaltin sen iuejkakoneu Isaí notelketsas ken sen bandera yeskia, para nochimej on tlaktikpaktlakamej ompa onnosentlaliskej itech. On yejuan ualeuaskej de oksekimej naciones, kitejtemoskej, niman on tlajli kampa yejua nemis, sanoyej ueyixtias.<span id="bookmarks10"></span></div>

<div class="s"><div id="s2">Nokuepaskej ikan paktli on israelitas yejuan okinuikakaj ipan oksekimej países</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Ipan on tonajli, toTEKO oksejpa kiteititis iueyipoder. Oksejpa kinnoyaxkatis on itlapejpeniluan yejuan sa keskimej nokauaskej. Oksejpa kinuikas ipan on tlajli Israel on yejuan nokauaskej ipan on país Asiria, Egipto, Patros, Etiopía, Elam, Sinar, Hamat niman ipan nochimej on países yejuan onokej itenko on mar. <span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kitelketsas sen bandera para ma kitakan on naciones, niman kinsentlalis on israelitas yejuan okinuikakej ipan oksekimej países. Oksejpa kinsentlalis on chanejkej Judá yejuan chajchayajtinemiskej imanian in tlaltikpaktli.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Efraín tlamis inexikol, niman itlauel Judá noteltis. Efraín xok kinexikolitas Judá, niman Judá xok kitlauelitas Efraín.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On omemej san sekan yaskej kampaka ikalakiyan tonaltsintli para kominuisojkiskej on filisteos;  niman no, onteuijsokiskej kampaka ikisayan tonaltsintli.  Imimpoder ajsis hasta Edom niman Moab, niman no kintlaniskej on amonitas.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>ToTEKO kintlapouilis sen ojtli ipan on Mar Rojo. No ijki, ikan iueyipoder kichiuas para chikauak ma ajaka ipan on río Éufrates para ma noxelo chikomekan. Niman xnonekis nokakkixtiskej para kipanoskej rio, pampa onyas sa achijtsin atl.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkuak on itlapejpeniluan toTEKO yejuan sa achijtsitsimej nokauaskej ne Asiria, oksejpa nokuepaskej ipan imintlal, kinextiskej sen ojtli patlauak, no ijki ken ijkuak iminuejkatajuan okiskej ne Egipto."<span id="bookmarks16"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
