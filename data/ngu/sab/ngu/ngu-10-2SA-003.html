<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-10-2SA-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">3</div> On nouijsokilistli de ifamilia Saúl niman ifamilia David sanoyej ouejkau, pero ifamilia David más nokojtilitiaya niman ifamilia Saúl kipolojtiaya ipoder.<span id="bookmarks1"></span></div>

<div class="s"><div id="s1">Ikoneuan David yejuan otlakatkej ipan on ueyikalpan Hebrón</div></div>
<div class="r"><div id="r1">(<span class="reflink"><a href="ngu-10-2SA-001.html">1</a></span> Cr. <span class="reflink"><a href="ngu-10-2SA-003.html#v1">3.1-4</a></span>)</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Itelpochuan David yejuan otlakatkej ijkuak nemiyaj ipan on ueyikalpan Hebrón, katkaj: Yejuan iachtojkoneu okitokayotij Amnón, yejuan ikoneu katka Ahinoam on jezreelita. <span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejuan ika ome okitokayotij Quileab, yejuan katka ikoneu Abigail yejuan isiuau katka Nabal yejuan ualeuaya ipan on ueyikalpan Carmel. Yejuan ika yeyi okitokayotij Absalón, yejuan ikoneu katka Maaca, yejuan ichpoch katka Talmai on rey de Gesur.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejuan ika naui okitokayotij Adonías, yejuan ikoneu katka Haguit. Yejuan  ika makuijli okitokayotij Sefatías, yejuan ikoneu katka Abital.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman yejuan ika chikuasen okitokayotij Itream, yejuan ikoneu katka Egla, on yejuan okse isiuau katka David. In yejuamej ikoneuan David yejuan otlakatkej ijkuak nemiya ipan on ueyikalpan Hebrón. <span id="bookmarks5"></span></div>

<div class="s"><div id="s2">Abner onosentlalij iuan David</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Chika onkatka on nouijsokilistli de ifamilia Saúl niman David, Abner más kajsitiaya poder itech isoldados Saúl.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Saúl okipixka se itlakpasiuau itoka katka Rizpa yejuan ichpoch katka Aja, niman Abner onotekak iuan on siuatl. Yejua ika, Is-boset okixkomakak Abner niman okijlij:</div>
<div class="p">—¿Tline otimotekak iuan itlakpasiuau notataj?<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Niman Abner sanoyej okualan iuan on rey Is-boset, niman ijkin okijlij:</div>
<div class="p">—¿Tline tinechita ken sen chichi* yejuan tekiti para Judá? Nejua hasta aman, yonikchiu nochi tlen kuajli para Saúl motataj, para ifamilia niman para itlajsojkaikniuan.  Niman nejua xnimitstemaktilia itech David. ¿Aman tline tinechixkomaka ika oninotekak iuan sen siuatl?<span id="bookmarks8"></span> <a id="v9"></a><span class="v">9</span><span class="vsp">&nbsp;</span>¡ToTEKO ma nechmaka ueyi castigo tla xnikpaleuiya David para nochiuas on tlen toTEKO onotlajtolmakak ika itokatsin.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nejua nikchiuas para ikoneuan Saúl xok kalakiskej ken reyes. Yej niktlalis David para yejua yes iminrey on chanejkej Judá niman on yejuan chantij ne Israel, desde Dan hasta Beerseba! <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman Is-boset xouel okinankilij Abner pampa kimakasiya.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj Abner okintitlan itlajtojkauan para ijkin ma kijlitij David: “¿Akinon kimandaroua in país tla xtejua? Ma tikchiuakan sen pacto*, niman nejua nikchiuas kanika para nochimej on israelitas san tejua ma mitstlakamatikan.” <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Niman David okinankilij: “Kuajli, nikchiuas se pacto* mouan, pero nikneki tikchiuas in tlen nimitsijlis. Ijkuak tiuajlas, xnechajuikili Mical, ichpoch on rey Saúl, tlamo xnimitsselis.”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj David okintitlan itlajtojkauan itech Is-boset para ijkin ma kijlitij: "Xnechmaka Mical, nosiuau yejuan ipampa onikmiktij 100 filisteos, niman oniktemakak imincuerito yejuan kisa ikuatipan kampa tlapiasouaj para ouel iuan oninonamiktij."<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Is-boset otlanauatij para ma kitekuilitij Mical itech Paltiel, on iueuentsin, yejuan ikoneu katka Lais. <span id="bookmarks15"></span> <a id="v16"></a><span class="v">16</span><span class="vsp">&nbsp;</span>Pero Paltiel okitokak isiuau niman ochokatiaj. Okitokak ipan nochi on ojtli hasta oajsikej Bahurim.  Kemaj ompa Abner okinauatij ma nokuepa ichan, niman Paltiel oyaj ichan.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj Abner okinnots on israelitas yejuan uejueyixtokej, niman okinmijlij: "Nemejuamej yeuejkaui nenkinektinemij para David yejua nemorey yes.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Aman tej, yoyejkok on tonajli para ijki nochiuas, pampa toTEKO okiprometeroj ika itechkopa David kimanauis on nación israelita inmak on filisteos niman inmak nochimej imintlauelikniuan."<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Abner no okinnots on yejuan okiskej itech itribu* Benjamín. Kemaj oyaj Hebrón okijlito David nochi on tlen kinekiyaj kichiuaskej on israelitas niman on yejuan okiskej itech itribu* Benjamín.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Yejua Abner okuikak sempoajli tlakatl ne Hebrón kampa nemiya David niman, David okintlaluichiuilij.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj Abner okijlij David:</div>
<div class="p">—Nejua ye niau nikominsentlalis nochimej on israelitas para ma kichiuakan sen pacto* mouan tejua ueyixtikaj rey, niman ijki titlamandaros ken tejua tiknekis.</div>
<div class="p">Kemaj David ononauatij iuan Abner, niman Abner oyaj iyolika.<span id="bookmarks21"></span></div>

<div class="s"><div id="s3">Joab okimiktij Abner</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj oyejkotets Joab iuan isoldados David. Yejuamej oyajkaj otlauijsokitoj niman kuajkiyaj miyek tlajtlamach* yejuan okinkuilijkej imintlauelikniuan. Ijkuak Joab oyejkok, Abner xok ompa nemiya ne Hebrón, pampa David iuan yononauatijka niman yejua yoyajka iyolika.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ijkuak Joab oyejkok iuan isoldados yejuan  iuan uajlayaj, okijlijkej ika Abner, ikoneu Ner, okitlajpaloko on rey David niman okijlijkej ika iuan ononauatij on rey, kemaj oyaj iyolika.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kemaj Joab oyaj okitato on rey David niman okijlij:</div>
<div class="p">—¿Tline ijkon otikchiu? Ouajlaj Abner, omitstlajpaloko niman otikauilij iyolika ma uiya. <span id="bookmarks24"></span> <a id="v25"></a><span class="v">25</span><span class="vsp">&nbsp;</span>¿Tlen xkimati tejua ueyixtikaj rey ika Abner, ikoneu Ner, ouajla san omitskajkayauako niman para otlastlakoko kenijki tlaojonkaj niman para okitako tlinon tikchiua tejua ueyi rey?<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkuak Joab otlan tlajtoua iuan David, okis oma niman okintitlan itlajtojkauan para ma kitejtemotij Abner, pero David xkimatiya tlinon kichijtikatka Joab. Abner yoajsika itech on atlaltekontli* yejuan onkaj ne Siria niman on itlajtojkauan Joab okichiualtijkej Abner para ma nokuepa.   <span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak Abner oajsik ipan on ueyikalpan Hebrón, Joab okinots Abner niman okuikak inakastlan on tsakuijlotl pampa nesiya ken san iselti kinekiya kinotsas. Pero yej, ompa okitsopinijtiaj ipan ijti niman okimiktij. Ijki tej, Joab okuepiltij Abner ika okimiktij Asael, ikniu.  <span id="bookmarks27"></span> <a id="v28"></a><span class="v">28</span><span class="vsp">&nbsp;</span>Sakin ijkuak David okimat ika yokimiktijkej Abner, okijtoj: "ToTEKO kimati ika nejua niman yejuan nikinmadaroua xtikpiyaj tlajtlakojli pampa okimiktijkej Abner ikoneu Ner. <span id="bookmarks28"></span> <a id="v29"></a><span class="v">29</span><span class="vsp">&nbsp;</span>Joab niman nochi ifamilia yejuamej kipiyaj tlajtlakojli. Nochi ifamilia ma tlajyoui ikan ixikalistli, noso ikan on kokolistli itoka lepra, noso ma uijuilatikan, noso ma kinmiktikan, noso ma mayanakan." <span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>(Joab niman Abisai, ikniu, okimiktijkej Abner, pampa Abner okimiktijka Asael, inmikniu. Okimiktij Asael inkikniu ipan on tlauijsokilistli yejuan onochiu ipan on ueyikalpan Gabaón.) <span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Kemaj David okinauatij Joab iuan nochimej on yejuan ompa nemiyaj ma kitetsayanakan imintlaken niman ma notlakentikan ikan ajmankatlakentli* niman ma kichokilikan Abner. On rey David yaya inkuitlapan on yejuan kuikayaj on mikatsintli Abner. <span id="bookmarks31"></span> <a id="v32"></a><span class="v">32</span><span class="vsp">&nbsp;</span>Niman Abner okitokakej ipan on ueyikalpan Hebrón. Kemaj on rey David opeu sanoyej chikauak choka itech on tlalkontli. Niman nochimej on yejuan ompa nemiyaj no ochokakej. <span id="bookmarks32"></span> <a id="v33"></a><span class="v">33</span><span class="vsp">&nbsp;</span>Kemaj David okuikatlalij Abner ika in kuikatl yejuan  sanoyej teajman: </div>
<div class="b">&nbsp;</div>
<div class="q">"¿Abner, tline otimik ken miki sen xkuajli tlakatl?<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Xomitsmasasalojkej </div>
<div class="q">nion xomitsikxisasalojkej. </div>
<div class="q">Otimik ken miki yakaj </div>
<div class="q">yejuan kimiktiaj on xkuajkualtin tlakamej."</div>
<div class="b">&nbsp;</div>
<div class="p">Niman on tojlamej yejuan ompa nemiyaj sanken* kichokiliayaj.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kemaj okijlitoj David para ma tlakua chika xe tlayoua.  Pero David xokinek otlakuaj, niman okijtoj:</div>
<div class="p">—¡Ma Dios nechcastigaro sanoyej tla nikua pan noso itlaj okse, ijkuak xe kalaki tonaltsintli!<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Nochimej on tlakamej okimatkej tlinon okijtoj David niman okimpaktij.  Melauak, nochi tlen yejua kichiuaya kimpaktiaya.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Ipan on tonajli nochimej on israelitas okimatkej ika on rey David xejua okichiu ika okimiktijkej Abner, ikoneu Ner. <span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Kemaj on rey David okinmijlij on itlapaleuijkauan:</div>
<div class="p">—Xmatikan ika aman yomik sen ueyi tlayekanki.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Yejua ika nejua, maski Dios onechkalaktij nirey, nikmati ika ninixmojtia nikinmixnamikis  Joab niman Abisai ikoneuan Sarvia, pampa sanoyej xkuajkualtin. ¡Ma ToTEKO tej, kicastigaro on yejuan  okichiu in ueyi tlajtlakojli! <span id="bookmarks39"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
