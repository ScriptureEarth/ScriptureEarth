<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='ngu-12-2KI-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Onochiu milagro de sen hacha</div></div><a id="v1"></a>
<div class="m">
<div class="c-drop">6</div> Se tonajli, on tiotlajtojkej okijlijkej Eliseo:</div>
<div class="p">—Xkita, kampa tichantij mouan semi tlapitsko para tejuamej.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Xtechkauili ma tiuiyan  ne río Jordán niman tikintekiskej kojtin, para ompa tikchijchiuaskej kampa tichantiskej.</div>
<div class="p">Eliseo okinankijlij:</div>
<div class="p">—Xuiyan. <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Se de yejuamej okijtoj:</div>
<div class="p">—Por favor, xuiya touan tejuamej motlapaleukauan. </div>
<div class="p">Eliseo okinankilij:</div>
<div class="p">—Kuajli, nemouan nias.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman Eliseo oyaj iminuan hasta on río Jordán, niman ompa opeu kintsontekij kojtin.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pero onochiu ijkin, ijkuak se de yejuamej kitsontektikatka sen kojtli, on hacha ouajtekopin ipan ikojyo niman ouetsito ipan atl. Kemaj otsajtsik:</div>
<div class="p">—¡Ay temachtijketl! ¡On hacha san* oniktlaneu!<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Eliseo, on tiotlajtojketl okitlajtoltij: </div>
<div class="p">—¿Kanon ouetsito? </div>
<div class="p">On tlakatl okontitij kanon. Kemaj Eliseo okitek sen kojtli, okontlajkal ompa niman okichiu para on hacha ma panuetsi.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Eliseo okinauatij:</div>
<div class="p">—Xkontilana. </div>
<div class="p">On tlakatl okanaltij ima niman okontilan.<span id="bookmarks7"></span></div>

<div class="s"><div id="s2">Eliseo niman on sirios</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>On rey de Siria nemiya ipan nouijsokilistli iuan Israel, niman ijkuak yokintlajtoltij on iueyitekitkauan okijtoj kanon kinemiliaya kitlalis icampamento.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Kemaj Eliseo otlanauatij ma kijlitij on rey de Israel para maka ma pano ompaka, pampa on sirios ompaka yayaj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkon tej, on rey de Israel okintitlan isoldados kampaka on tiotlajtojketl okijlijka ijkuak okimachistij.  Niman ijki miyekpa Eliseo okipaleui.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>On rey de Siria xkimatiya tlinon kinemilis niman sanoyej kualaniya. Yejua ika, okinnots itlapeliuikauan niman okinmijlij:</div>
<div class="p">—¡Xnechijlikan akinon de tejuamej kiichtaka paleuiya on rey de Israel!<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Se de yejuamej okinankilij:</div>
<div class="p">—Xakaj, noueyirey. Pero Eliseo, on tiotlajtojketl yejuan nemi ne Israel, kimachistia on rey de Israel nochi tlen tejua noueyirey tikijtoua. Yejua kijlia hasta on tlen tikijtoua ipan mokalijtik kampa tikochi.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj on rey de Siria otlanauatij:</div>
<div class="p">—Xtejtemotij kanon nemi Eliseo, para ijki nikintitlanis keskimej tlakamej para ma kajsikan. </div>
<div class="p">Ijkuak okijlijkej ika nemi ne Dotán,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>okintitlan miyekej soldados ipan caballos, niman carretas de guerra, niman miyekej soldados yejuan nejnentiayaj.  Yejuamej oajsikej ijkuak tlayoua ne Dotán niman okiyejyeualojkej on ueyikalpan.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Uajmostla kualkan onokuiteu on itlapaleuijkau Eliseo, niman ijkuak okisato kiauak, okitak ika on soldados kiyejyeualojtikatkaj on ueyikalpan iuan caballos niman carretas de guerra. Kemaj oyaj okitlajtoltij Eliseo:</div>
<div class="p">— Ah notemachtijkau, ¿aman tlinon tikchiuaskej?<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Eliseo okinankilij:</div>
<div class="p">—Maka xmomojti, pampa más miyekej on yejuan touan nemij xken on yejuan nemij iminuan yejuamej.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj Eliseo onoueyikatsatsilij itech toTEKO. Okijtoj: “Nimitsiknotlajtlanilia, noTEKO, xkintlapouili ixtololojuan, para ma tlacha.” Kemaj toTEKO okintlapouilij ixtololojuan on tlapaleuijketl, niman yejua okintak ika iyeualkan Eliseo ipan on tlaixtli tentikatka de caballos niman carretas de guerra yejuan nesiyaj ken tlikuitokej para kimanauiyayaj.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ijkuak on sirios ye uajlayaj para konuijsokiskej Eliseo, ijkin onoueyikatsatsilij itech toTEKO: “Nimitstlajtlanilia para makasa ma tlachakan in tlakamej.” Niman toTEKO okinciegojtilij, ijkon ken okitlajtlanilij Eliseo.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj Eliseo okinmijlij:</div>
<div class="p">—In xejua on ojtli, nion in xejua on ueyikalpan yejuan nenkitejtemouaj. Xnechajtokakan, niman nejua nemechuikas hasta itech on tlakatl yejuan nenkitejtemouaj. </div>
<div class="p">Niman okinyekan ne Samaria.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ijkuak oajsikej ipan on ueyikalpan Samaria, Eliseo okichiu in oración: “Aman, noTEKO, xkintlapouili iminixtololojuan, para ma tlachakan.” Kemaj yejuamej okitakej ika nemiyaj Samaria.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman ijkuak on rey de Israel okintak, okitlajtoltij Eliseo:</div>
<div class="p">—¿Notataj, ma nikinmikti? ¿Ma nikinmikti?<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Pero Eliseo okinankilij:</div>
<div class="p">—Ka, maka xkinmikti. ¿Tlen ijkon timouika? ¿Yej tikinmiktia ikan moespada noso moarcojtlaminal on motlauelikniuan yejuan tikinmajsi? Xkinmaka  tlakuajli niman tlaonijli niman kemaj xkinkuepa itech iminrey.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj irey Israel okinchiuilij sen ueyi iluitl.  Ijkuak yotlakuajkej niman yotlaonikej*, on rey ononauatij iminuan, niman yejuamej onokuepkej itech on rey de Siria. Desde ijkuakon, on sirios xok okinuijsokitoj on israelitas ipan iminueyitlalpan.<span id="bookmarks23"></span></div>

<div class="s"><div id="s3">Eliseo niman on yejuan okinmajsikej on soldados de Samaria </div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Sakin ijkuak ijkin yonochiu, Ben-adad, rey de Siria, okinsentlalij nochimej isoldados, niman oyajkej okiyejyeualotoj Samaria para kuijsokiskej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj sanoyej oonyak mayantli ne Samaria, pampa ouejkau okiyeualtsakukej.  Sanoyej otlapatiouak, hasta itsontekon sen poloko* kinamakayaj 80 plata tomin, niman tlajko litro ixixalis sen kokotetsin kinamakayaj makuijli plata tomin.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Se tonajli, on rey de Israel panouaya nejnentiaya ipan itepan on ueyikalpan, niman sen siuatl okitsajtsilij:              </div>
<div class="p">—¡Noueyirey, xnechpaleui!<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>On rey okinankilij:</div>
<div class="p">—Tla toTEKO xmitspaleuiya, ¿Kenijki uelis nimitspaleui nejua? ¿Tlen uelis nimitsmakas trigo, noso vino? <span id="bookmarks27"></span> <a id="v28"></a><span class="v">28</span><span class="vsp">&nbsp;</span>¿Tlinon mopan nochiua? </div>
<div class="p">Yejua okinankili:</div>
<div class="p">—In siuatl onechijlij ma niktemaka nokoneu para ma tikuakan aman, niman mostla tikuaskej yejua ikoneu.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Kemaj otikikxitijkej nokoneu, niman otikuajkej. Uajmostla nejua onikijlij ma kitemaka ikoneu para ma tikuakan, pero yejua yokiyan.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Ijkuak okak on rey on tlen on siuatl kijtouaya, okitsayantiaj itekiuajtlaken pampa sanoyej onajman. Niman pampa nemiya ipan on tepantli, on tlakamej yejuan nisiu nemiyaj okitakej ika tlatsintlan de itlaken pani kitlalijtiaya ajmankatlakentli*.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Niman on rey okijtoj: “¡Dios ma sanoyej nechcastigaro tla aman in tonajli xniktekilia itsontekon Eliseo yejuan ikoneu Safat!” <span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Eliseo nemiya ichan, yeuatikatka iminuan on uejueyi tlayekankej. Chika ijkuakon, on rey yokititlanka se de itlajtojkau iyakapan. Pero ijkuak on yejuan okititlan on rey xe ajsiya, Eliseo okinmijlij on uejueyi tlayekankej:</div>
<div class="p">—Xkitakan kenijki in rey temiktijketl yokuajtitlan yakaj ma nechtsontekilikij notsontekon. Pero kuajli xkakikan, niman ijkuak yejkos on yejuan okuajtitlan, xtsakuakan on tsakuijlotl niman kuajli xtilinikan ipan, pampa ikuitlapan yejua kakisti uajchojcholojtiu iteko.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Sanken tlajtojtikatka iminuan, ijkuak on rey oajsik itech Eliseo niman okijtoj:</div>
<div class="p">—Pampa in tlajtlamach* temojtij techajtitlanilia toTEKO, ¿tline más nikchas toTEKO ika yejua techpaleuis?<span id="bookmarks33"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
