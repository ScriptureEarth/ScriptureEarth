<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 33</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-032.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;33&nbsp;&nbsp;</a></span>
  <span class="button"><a href='ngu-23-ISA-034.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On tlen sanoyej xkuajli ipan nochiuas Asiria </div></div><a id="v1"></a>
<div class="m">
<div class="c-drop">33</div> Isaías ijkin okimachistij on país Asiria: "¡Sanoyej titlajyouis tejua Asiria, país yejuan titlaxoxotonijketl, pampa tejua no mitsxoxotoniskej; tejua akin titepannokuepaketl no mopan nokuepaskej. Ijkuak tlamis titlaxoxotonis, no mitsxoxotoniskej; ijkuak tlamis tepan yotimokuepas, no mopan nokuepaskej."<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Isaías no ijkin okijtoj: "Tejua toTEKO Dios, xtechikneli pampa motech titlamachaj. Tejua xtechyolchikaua cada kualkan, tejua xtechmakixti ijkuak sanoyej titlajyouiyaj.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On totlauelikniuan ontlatlaksaj ijkuak kakij on motlajtol ikan sen chikauak tlakomonalistli; on naciones nochajchayauaj ijkuak tejua tikintitia moueyipoder.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nochi iminriquezas on totlauelikniuan tikinkuiliskej; tiaskej intech ken ijkuak miyekej chapolimej yauij ipan sen ueyi tlatôktli niman kikuaj nochi on tlakijlotl.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'¡Sanoyej tiueyixtikaj toTEKO! Tejua yejuan tichanti ne iluikak, tikchiua para ne Jerusalén ma onya yolmelajkilistli niman yolchipaualistli.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>No ijki, nochipa tikincuidaroua on ompa chanejkej para inyolika ma nemikan. On tlamatkilistli niman on tlaixmatkilistli yejuan tiktemaka, ken itlaj on tesoro yejuan temakixtia. On tetlakamatilistli motech tejua toTEKO, techmakas in tesoro.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Xkakikan israelitas ken ajmankatsajtsij ipan on kalpanojtin on uejueyixtokej tlajtojkamej yejuan otlajtlanitoj yolseuilistli intech on nemotlauelikniuan, niman xokinselijkej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ipan on uejueyi ojtin xok yakaj nojuitia; xok nemij akinnomej nojuitiskej. On tlajtolmakalistin kimpopolouaj; xok yakaj kitlakaitaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On tlajli xok ueli tlatlakitia. Ne Líbano youajuakkej on kojtin niman xok tlaxoxouixtok. Ipan on iixtlauayo Sarón sanoyej tlauajuaktok. No ijki, ipan on tepetl Basán niman ipan on tepetl Carmelo yotlatetsotsoliu."<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman toTEKO ijkin kinmijlia on naciones: "Aman ninoteititis; aman nikteititis noueyilis niman nochi tlen ueli nikchiua.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nochi on tlen nenkinemiliaj nenkichiuaskej niman nochi on tlen nenkichiuaj, xitlaj kijtojtikaj; nochi on, ken itlaj tlajsojli yeskia yejuan nejua nikijyopitsas para nochi ma tlatla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nemochanejkauan tlatlaskej kenon temej ijkuak kintlatiaj para kixtiaj tenextli; ken itlaj uitstli yejuan yokitsojtsontekej, kakauakaskej ipan tlitl.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nemejuamej yejuan nennemij uejka, xkakikan tlinon yonikchiu, niman yejuan nennemij nisiu, xkitakan tlinon ueli nikchiua ikan nopoder.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'On tlajtlakolejkej yejuan nemij ne Jerusalén sanoyej mojkakuekuetlakaj, niman on xkuajkualtin tlakamej sanoyej yonomojtikej niman kijtouaj: '¿Akinon de tejuamej uelis nemis ipan on tlitl yejuan tetlatia, niman ipan on tlimilinajli yejuan xkaman seuis?' "<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Isaías okijtoj: "On yejuan kichiua nochi tlen kuajli niman kijtoua tlen melauak, yejuan xtepal ricojtia ika on tlen xkuajli techiuilia niman xkiselia ichtakatlaxtlauijli, yejuan xteuan nokalaktia para temiktis niman xkuelita kitas on tlen xkuajli kichiuaj oksekimej,  <span id="bookmarks15"></span> <a id="v16"></a><span class="v">16</span><span class="vsp">&nbsp;</span>yejua nemis iyolika. Nomanauis ipan sen ueyi techinantli yejuan sanoyej kojtik. Nochipa kipiyas tlen kikuas, niman xkaman kipolos atl."<span id="bookmarks16"></span></div>
<div class="s2"><div id="s2">On ueyilistli yejuan kipiyas Jerusalén</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Isaías ijkin okinmijlij on israelitas: "Nemejuamej nenkitaskej sen Rey ikan sanoyej kualtsin iueyilis, niman nenkitaskej sen país yejuan sanoyej uejka ajsi itlamiyan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak nenkelnamikiskej ika nennemiyaj ikan nemojtijli, nenkijtoskej: '¿Manin kanon nemi on tlacobrarojketl katka yejuan kipouaya on riquezas yejuan kitekuiliaya ipan on nouijsokilistin niman techchiualtiaya ma tiktlaxtlauakan on impuestos? ¿Manin kanon nemi on tlastlakojketl katka yejuan kimpouaya on totorresuan?'<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nemejuamej xok nenchantiskej intsajlan on yejuan noueyimatij, yejuan tlajtouaj ikan on tlajtojli yejuan xnenkajsikamatij.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Xontlachakan ipan on tepetl Sión kampa titlaluichiuaj; xontlachakan ne Jerusalén, on ueyikalpan yejuan sanoyej kuajli onkaj niman xitlaj kipajsoloua. Yejua yes ken sen campamento kampa kuajli okintelketskej on kaltsitsimej de tela, kampa xuelis kojkopiniskej on estacas niman xuelis kojkotoniskej on mekamej yejuan impan sasalijtokej on kajkaltin de tela.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ompa toTEKO techititis iueyipoder. Yejua nemis ken sen patlauak río yejuan techmanauis, kampa on totlauelikniuan xuelis apanoskej para techuijsokiskej.<span id="bookmarks21"></span> <a id="v22"></a><span class="v">22-23</span><span class="vsp">&nbsp;</span>On mekamej xok ueli kisasalouaj ipan on ueyakkojtli yejuan kitelketsaj itlajkotian cada barco kampa kinsasalouaj on telas intoka velas. Yejua ika, on barcos xok ueli kinyekanaj ikan on ajakatl niman xueli apanouaj ipan on patlauak río para techuijsokiskej. Tikinkuiliskej nochi inriquezas on totlauelikniuan.  Hasta on ciegos niman uilatsitsimej no kiseliskej tlen kintocaroua.  ToTEKO yejua tojuez, yejua techmandaroua, niman yejua techmakixtis.<span id="bookmarks22-23"></span> <a id="v24"></a><span class="v">24</span><span class="vsp">&nbsp;</span>Ijkuakon, xok yakaj kijtos: 'Nikualo', niman toTEKO kintlapojpoluilis imintlajtlakoluan on chanejkej ne Jerusalén."<span id="bookmarks24"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
