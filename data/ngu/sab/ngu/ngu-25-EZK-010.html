<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='ngu-25-EZK-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">(On petlankatlauijli yejuan kixnextia Dios ikan iueyilis, kitlalkauiya on ueyitiopan)</div></div><a id="v1"></a>
<div class="m">
<div class="c-drop">10</div> Kemaj ipan on tlatlachalistli onikitak tlakpak ipan ajakatl, inkuatipan on ángeles yejuan imintoka querubines, itlaj ken sen trono yejuan tlajtlachaya kenon azultik tetl zafiro.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman toTEKO ijkin okijlij on tlakatl yejuan tlakemej katka ikan linojtlakentli:  “Xkalaki intsajlan on ruedas yejuan onokej tlatsintlan de on querubines,  niman xkui se mapichtli on tlixochtli yejuan kauantikaj,  yejuan onkaj kampa nemij on querubines,  niman xchayaua ipan on ueyikalpan.”</div>
<div class="p">Niman nejua onikitak ika on tlakatl okichiu ken toTEKO okinauatij.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkuak on tlakatl okalak intsajlan on ruedas, on querubines nemiyaj kampaka sur de on ueyitiopan,  niman sen moxtli okitemiltij on kiauakpitentsin yejuan onkaj itech on ueyitiopan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ijkuak on petlankatlauijli yejuan kixnextia Dios ikan iueyilis, onejkuanij inkuatipan on querubines  niman oyaj itech ikiauatempan on ueyitiopan,  on moxtli okitemiltij on ueyitiopan,  niman ipan on kiauak otlauilpantik ikan on petlankatlauijli yejuan ixnextilis Dios.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>On inmastlakapaluan on querubines, onkakistiyaj hasta ipan on ueyikiauak de on ueyitiopan.  Kakistiya ken ijkuak tlajtoua on Dios yejuan nochi ueli kichiua.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj toTEKO okinauatij on tlakatl yejuan tlakemej katka ikan linojtlakentli,  para ma kikui seki on tlitl yejuan onkatka intsajlan on ruedas yejuan onkatkaj tlatsintlan de on querubines.  Niman on tlakatl oyaj,  niman onotelkets intsajlan on ruedas.<span id="bookmarks6"></span> <a id="v7"></a><span class="v">7-8</span><span class="vsp">&nbsp;</span>Tlatsintlan de cada inmastlakapal on querubines,  kipiyayaj ken itlaj ima sen tlaltikpaktlakatl.  Se de yejuamej okontilan keski tlixochtli ipan on tlitl yejuan onkatka intsajlan yejuamej,  niman okitlalij ipan imauan on tlakatl yejuan tlakemej katka ikan linojtlakentli  niman yejua okiselij niman oyaj.<span id="bookmarks7-8"></span></div>
<div class="s2"><div id="s2">On tlatlachalistli kampa Ezequiel okintak on ruedas niman on querubimes</div></div><span id="bookmarks7-8"></span><a id="v9"></a>
<div class="p"><span class="v">9</span><span class="vsp">&nbsp;</span>Intech on querubines onikitak onkatka naui rueda,  cada rueda onkatka itech cada se de yejuamej.  Niman on ruedas petlaniyaj kenon tetl itoka topacio.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>On naui rueda san se tlachalistli kipiyayaj.  Niman cada rueda kipiyaya okse rueda ijtik,  yejuan nopalakachouaya okse lado xken on okse.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ijkuak on querubines melajki yayaj, san se lado de on naukan lados,  nion xnomalakachouayaj.  Yej yayaj melajki kampaka yaya on yejuan kinyekanaya.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ipan intlakayo on querubines niman ipan intlakapan, ipan inmauan niman ipan inmastlakapaluan, tentikatkaj ikan inmixtololojuan.  Niman on naui rueda no kipiyayaj inmixtololojuan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nejua onikak ika on ruedas no kintokayotiayaj “carretas.”<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Cada se de on querubines naukan xayakyej katka: on achtoj inxayak katka ken de sen  okichwakax, on ika ome inxayak katka ken de sen tlaltikpaktlakatl, on ika yeyi inxayak katka ken de sen león, niman on ika naui inxayak katka ken de sen kuaktli.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj on querubines opatlankej ipan ajakatl.  Yejuamej in querubines katkaj sano yejuamej on yejuan tlajtlachayaj ken tlaltikpaktlakamej yejuan yonikintaka ipan on tlatlachalistli ken notemikpan ijkuak ninemiya itech on río Quebar.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkuak on querubines nejnemiyaj, on ruedas no nejnemiyaj iminuan;  ijkuak on querubines peuaya patlaniyaj ipan ajakatl, on ruedas no yayaj ipan ajakatl.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman ijkuak on querubines noteltiayaj, on ruedas no noteltiayaj;  niman ijkuak patlaniyaj ipan ajakatl, on ruedas no yayaj ipan ajakatl,  pampa iminespíritu on querubines nemiyaj ipan on ruedas.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj on petlankatlauijli yejuan ixnextilis Dios, onejkuanij  itech ikiauatempan on ueyitiopan, niman onotlalij ipan ajakatl, inkuatipan on querubines.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj on querubines okitlapojkej inmastlakapaluan niman opatlankej. Nejua onikitak kenijki onokuitejkej niman kenijki on ruedas oyajkej iminuan.  Niman no onikitak kenijki onoteltijkej  itech iueyitsakuijlou on iueyitiopan toTEKO,  itech on ueyitsakuijlotl yejuan nokaua kampaka ikisayan tonaltsintli. Ijki tej, on petlankatlauijli yejuan  kixnextia on Dios de Israel ikan iueyilis, onkatka inkuatipan on querubines.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Yejuamej in querubines katkaj sano yejuamej on yejuan tlajtlachayaj ken tlaltikpaktlakamej,  yejuan on Dios de Israel onechintitij ipan tlatlachalistli ken notemikpan, itech on río Quebar. Niman ijki tej, nejua onikmat ika yejuamej katkaj querubines.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Cada se de on querubines naukan xayakyej katka niman naukan majtlapalej katka. Niman tlatsintlan de cada inmastlakapal on querubines, kipiyayaj ken itlaj ima sen tlaltikpaktlakatl.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman iminxayakuan no ijki katkaj kenon querubines yejuan yonikintaka ipan on tlatlachalistli ken notemikpan ijkuak ninemiya itech on río Quebar.  Cada se san kanika ueliya melajki yaya, no kenon yejuan yonikintaka.<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
