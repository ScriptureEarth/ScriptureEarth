<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 58</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-057.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;58&nbsp;&nbsp;</a></span>
  <span class="button"><a href='ngu-23-ISA-059.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On tlen Dios kineki (58.1 – 58.14)</div></div>
<div class="s2"><div id="s2">On nesauajli yejuan melauak</div></div><a id="v1"></a>
<div class="m">
<div class="c-drop">58</div> Dios onechijlij: "¡Xtsajtsi chikauak, maka xmomojti! ¡Chikauak ma kakisti motlajtol ken chikauak kakisti sen trompeta! ¡Xkinmajua on notlapejpeniluan, iuejkakoneuan Jacob, ipampa on tlen xkuajli kitechiuiliaj, ipampa nochi intlajtlakoluan!<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejuamej saman mojmostla nechtejtemouaj pampa kijtouaj kinekij más kimatiskej de notlanauatiluan. Ijkon tlajtlajtouaj maski xnejli kintlakamatij noleyes. Yejuamej kinekij ma nikimpaleui ken yejuamej kinekij, niman san nochiuaj ijkuak kijtouaj pakij pampa nechtekipanouaj ipan noYektiopan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>No ijki on israelitas kijtouaj: '¿Tlinon para titosauaskej tla Dios xkita? ¿Tlinon para titokneliskej tla yejua xkinomaka cuenta?' Pero nejua nikinmijlia: 'Ipan on tonaltin ijkuak nenmosauaj, nenkichiuaj san para nemejuamej nenmopaktiaj, niman inka nenmauiltiaj on nemotekitkauan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On tonaltin ijkuak nenmosauaj, yej nenmokamauijsokij, niman ikan nemotlauel hasta nenmomajmailiaj ikan matepayojli. Niman ijki, on kenon nesauajli xitlaj ika mechpaleuiya, niman nejua xnikaki nemoueyikatsajtsilis.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>¿Tline nenkinemiliaj ika on nesauajli nechpaktia tla nemejuamej san nenmoajmankanejnekij ipampa nemotlajtlakoluan, noso sa nenmopachojtokej ken sen akatl nopechteka ijkuak ajaka niman nenmotekaj ipan tlikonextli ikan nenmoajmankatlaken?<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Ka, on xejua nesauajli yejuan nikneki. On nesauajli yejuan nejua nechpaktia, yej kenin:  makasa xtechiuilikan tlen xmelajki,  xkinmakauakan on esclavos,  xkinkixtikan on yejuan okinkalaktijkej ipan cárcel maski xitlaj okichijkej tlen xkuajli,  niman makasa teka xmauiltikan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Seki xkinmakakan tlen nenkikuaj on yejuan apismikij, xkinselikan nemochan yejuan xkipiyaj kanon chantiskej, xkintlayokolikan intlaken yejuan xkipiyaj, niman nochipa xkimpaleuikan on yejuan ken nenkintaj.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Ijkuak ijkon nenkichiuaskej, nennesiskej kenon tlastajlotl ijkuak tlanesi, niman on kampa nentlakokoltin, nimantsin nempajtiskej. On tlen kuajli nenkichiuaskej kimatiskej on yejuan uejka chantij,  niman noueyilis mechkuitlapanuis para mechmanauis.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkuakon, tla nennechnotsaskej, nejua amanaman nemechnankilis; tla nenmoueyikatsajtsiliskej notech, nejua nemechijlis: 'Nikan ninemi'. Tla xok nentetlajyouiltiskej, tla xok nenkinuijuikaltiskej oksekimej nion impan nenijistlakatiskej oksekimej,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>tla nenkinmakaskej tlen kikuaskej on yejuan apismikij, niman tla nenkimpaleuiskej on yejuan tlajyouiyaj, ijkuakon, on tlen nenkichiuaskej nesis kenon tlauijli ipan tlayouajlotl, hasta on tlayouajlotl petlanis kenon tlastajlotl ijkuak tlakualispan.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tla ijkon nenkichiuaskej, nejua nochipa nemechyekanas. Nemechmakas miyek tlakuajli ijkuak nempanoskej ipan on xalpatlajkan, niman nenkipiyaskej chikaualistli ipan nemotlalnakayo. Nenyeskej kenon xochitlan yejuan nochipa katekiyaj niman kenon ameyajli yejuan xkaman uaki.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nemejuamej oksejpa nenkinyenkuiliskej nochi on uejueyikalpanmej yejuan okinxoxotonijkej. Oksejpa nenkinchijchiuaskej on cimientos yejuan yeuejkaui okinchijchijkaj. Kemaj mechtokayotiskej: 'Tlakuejkuektlalijkej de on tepanchinanxoxotonkej.' 'Tlakuejkuektlalijkej de on kalxoxotonkej.' "<span id="bookmarks12"></span></div>
<div class="s2"><div id="s3">Kejeuaskej on tonajli sábado</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj toTEKO okijtoj: "Xtlakaitakan on tonajli sábado pampa on tonajli nejua noyaxka. Yejua ika, ipan on tonajli yektli, maka nenkisaskej nemochan para nenyaskej uejka, maka xchiuakan itlaj nemotekiu, maka nentlakouaskej nion nentlanemakaskej,  niman maka nenkichiuaskej itlaj ipan on tonajli  nion maka nenkijijtoskej yejuan xitlaj kijtosneki. Yej xkejeuakan on tonajli ken sen tonajli de miyek paktli, ken sen tonajli yektli de nejua nemoTEKO yejuan noneki sanoyej nennechtlakaitaskej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Tla nenkichiuaj ken nemechnauatia, nenkiseliskej miyek paktli pampa nennechtekipanouaj, niman nejua nikchiuas para xuejueyixtiakan ipan nemopaís. Niman no nikchiuas para nenkiseliskej on tlajli yejuan onikprometerouilij nemouejkatataj Jacob. ¡Nejua nemoTEKO ijki yonikijtoj nikchiuas!"<span id="bookmarks14"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
