<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-11-1KI-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Salomón nonamiktia iuan ichpoch on rey de Egipto</div></div><a id="v1"></a>
<div class="m">
<div class="c-drop">3</div> Salomón onotlajtolmakak iuan on rey de Egipto, niman kemaj ononamiktij iuan ichpoch. Niman Salomón okuikak isiuau ne kampa itoka Iueyikalpan David, para chantiya ne hasta kaman otlan kichijchiua ipalacio, iueyitiopan toTEKO, niman on tepanchinantli yejuan ika okiyeualtsaku on ueyikalpan Jerusalén.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On israelitas sanken* tlauentlaliayaj inkuatipan tepemej ipan on tiopantsitsimej, pampa hasta ijkuakon xe onkatka iueyitiopan toTEKO.<span id="bookmarks2"></span></div>

<div class="s"><div id="s2">Salomón kitlajtlanilia toTEKO tlamatkilistli</div></div>
<div class="r"><div id="r1">(<span class="reflink"><a href="ngu-14-2CH-001.html#v1">2 cr 1.1-13</a></span>)</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Salomón sanoyej kitlasojtlaya toTEKO niman nouikaya ipan on temachtiltin yejuan okitlalij David, itataj, pero yejua no yaya tlakpak ikuatipan tepemej para kinmiktiaya yolkej para uentli niman kitlatiaya kopajli ne ipan on tiopantsitsimej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ipan on ueyikalpan Gabaón onkatka on más ueyixtikaj tlaixpan* kampa ontlauentlaliayaj ikuatipan tepemejkampa kinmauistiliaj on ídolos. Ipan on tonaltin yopanok, Salomón ompa kiuentlaliaya se mil uentli yejuan nochi tlatla.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Se tlayoua ne Gabaón, toTEKO ononextij ipan itemik Salomón niman okijlij: “Xnechtlajtlanili tlen tiknekis, niman nejua nimitsmakas.”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Salomón okinankilij: “Tejua sanoyej otiktlajsojtlak* notataj David, motekitkau pampa yejua xkaman omitskau, nochipa okichiu tlen kuajli niman yolmelajki katka motech. Niman hasta aman tikmaka motlajsojtlalis, yejua ika, otikauilij se ikoneu ma notlali ipan itrono, ijkon ken aman yonochiu.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tejua noTEKO Dios otinechtlalij rey para onikpatlak notataj David maski nejua ken nikonetl, niman xitlaj* nikmati.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Pero nikan ninemi para nikinyekanas motlapejpeniluan yejuan tejua otikintlapejpenij. In motlapejpeniluan sanoyej miyekej, niman xakaj uelis kimpouas nion xakaj uelis kixitilis keskimej nemij.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nimitstlajtlanilia tej, xnechmaka kajsikamatilistli, para nikmatis kenijki nikinyekanas motlapejpeniluan, niman nikmatis on tlen kuajli niman tlen xkuajli, pampa tlamo, ¿kenijki uelis nikinyekanas in motkapejpeniluan sanoyej miyekej?”<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>ToTEKO opak ika Salomón yejua in okitlajtlanilij,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>niman okijlij: “Pampa otinechtlajtlanilij tlamatkilistli para tikmatis kenijki titlayekanas, niman xotiktlajtlan moueyinemilis, nion requezas, nion inmikilis motlauelikniuan,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>nimitsmakas tlinon yotinechtlajtlanilij. Nejua nimitsmaka kajsikamatilistli niman tlamachilistli ken xkaman yakaj okipix nion xkaman yakaj okse kipiyas.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman no nimitsmakas miyek riquezas niman ueyilistli yejuan nochiuiyan kimatiskej, yejuan tejua xotinechtlajtlanilij. Ipan nochi monemilis, xakaj nemis okse rey ken tejua.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Niman tla nochipa tikchiua tlen nejua nikneki niman tiktlakamati noleyes niman notlanauatiluan ken okichiu David, motataj, nimitsmakas sen ueyinemilistli.”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkuak Salomón otlachix, okimat ika Dios okinots ipan itemik. Kemaj oyaj Jerusalén niman onotelkets ixpan iyekcaja toTeko yejuan kipiya ipacto, niman okimakak uentin yejuan nochi tlatla niman uentin para yoltlalilistli. Kemaj okichiu sen ueyi iluitl para inuan otlakuaj nochimej itlapaleuijkauan.</div><span id="bookmarks15"></span>

<div class="s"><div id="s3">Salomón, onochiu sen teyolkuitijketl tlamatki*</div></div><span id="bookmarks15"></span><a id="v16"></a>
<div class="p"></div>
<div class="p"><span class="v">16</span><span class="vsp">&nbsp;</span>Ipan on tonaltin, omemej siuaauilnenkej oyajkej okitatoj on rey Salomón. Ijkuak ixpan oyajkej,<span id="bookmarks16"></span> <a id="v17"></a><span class="v">17</span><span class="vsp">&nbsp;</span>se on siuatl okijlij:</div>
<div class="p">—¡Ay noueyi rey! In siuatl niman nejua tichantij san sekan ipan sen kajli. Nejua oniktlakatilij nokonetsin niman yejua ompa nouan nemiya.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak kipiyaya yeyi tonajli ika nejua oniktlakatilij nokonetsin, in siuatl no okitlakatilij ikonetsin. Ipan on kajli san tejuamej tichantij, xakaj okse nemi touan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero se tlayoua in siuatl omik ikonetsin pampa ipan onotekak. <span id="bookmarks19"></span> <a id="v20"></a><span class="v">20</span><span class="vsp">&nbsp;</span>Kemaj kanaj tlajkoiuan, onokuiteu, chika nejua nikochiya niman okejkuanij nokonetsin notech para okitekak yejua itech, niman notech okitekak ikonetsin yejuan yomik.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman uejkakualkan ijkuak oninokuiteu para nikchichitisia nokonetsin, onikitak ika yomik. Pero ijkuak kuajli otlanes, onikitak ika on konetsintli xejua nokonetsin.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj on okse siuatl okijtoj:</div>
<div class="p">—Ka, on yejuan yoltikaj nejua nokoneu, niman tejua mokoneu on yejuan yomik.</div>
<div class="p">Pero on achtoj siuatl oksejpa okijtoj:</div>
<div class="p">—Ka, mokoneu on yejuan yomik. On yejuan yoltikaj nejua nokoneu.</div>
<div class="p">Niman ijkin nokamauijsokiyaj ixpan on rey.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Kemaj on rey ijkin opeu kinemilia: “Yejua in achtoj siuatl kijtoua ika ikonetsin on yejuan yoltikaj, niman on konetsintli yejuan yomik, ikoneu on okse siuatl. Pero in okse siuatl kijtoua ika on konetsintli yejuan yoltikaj yejua ikoneu niman on yejuan xyoltikaj ikoneu on achtoj siuatl”.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yejua ika on rey otlanauatij:</div>
<div class="p">—¡Xnechajkuilikan sen espada!</div>
<div class="p">Ijkuak on rey okuajkuilijkej on espada,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>ijkin otlanauatij:</div>
<div class="p">—Xtlajkotekikan ika on espada on konetsintli yejuan yoltikaj, niman cada nantli xmakakan tlajkotipan.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Pero on yejuan melauak nantli de on konetsintli yejuan yoltikaj, sanoyej onajman ipampa ikonetsin, niman ijkin okiknotlajtlanilij on rey:</div>
<div class="p">—¡Noueyi rey, nimitstlajtlanilia maka xmikti on konetsintli! ¡Más kuajli xmaka in siuatl!</div>
<div class="p">Pero on okse siuatl okijtoj:</div>
<div class="p">—¡Xtlajkotekikan! Ijkon nion nejua notech nokauas, nion yejua itech.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Kemaj on rey otlanauatij:</div>
<div class="p">—On konetsintli yejuan yoltikaj, xmakakan on siuatl yejuan kijtoua maka ma kimiktikan, pampa on yejua melauak inanaj.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ijkuak nochimej on israelitas okimatkej kenijki on rey okiseuij on tlauejli, okitlakaitakej pampa okitakej ika Dios okimakak tlamatkilistli para kichiuas tlen melajki.<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
