<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='ngu-14-2CH-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">7</div> Ijkuak Salomón otlan kichiua in oración, oualeu tlitl de ipan on iluikak, niman okitlatij on uentli yejuan nochi tlatla niman on oksekimej uentin. Niman iueyilis toTEKO okitemiltij on ueyitiopan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejua ika tej, on tiopixkej xouelkej okalakkej ipan on ueyitiopan pampa iueyilis toTEKO okitemiltij on ueyitiopan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkuak nochimej on israelitas okitakej uajtemouaya on tlitl ipan on ueyitiopan niman iueyilis toTEKO, onotlakuantelketskej niman onopachojkej hasta ipan tlajli, niman okimauistilijkej toTEKO niman okimakakej tlaxtlauijli. Ijkin kijtouayaj: “ToTEKO sanoyej kuajli iyojlo niman itetlajsojtlalis* xkaman tlami.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj, on rey niman nochimej on israelitas okinuentlalilijkej yolkej toTEKO.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>On rey Salomón okitemakak 22 mil uakaxtin niman 120 mil borregos para okinuentlalijkej.</div>
<div class="p">Ijki tej, on rey Salomón niman nochimej on israelitas, okiyaxkatijkej* Dios on ueyitiopan.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Chika nochimej on israelitas majmaniyaj, on tiopixkej nemiyaj ipan se lado kimpitsayaj tlapitsaltin, niman on levitas nemiyaj ipan okse lado tlatsotsonayaj ikan on tlatsotsonaltin yejuan rey David okinchijchika. Niman nokuikatiayaj ikan tlaxtlauilij itech toTEKO on kuikatl itoka "Itetlajsojtlalis ToTEKO Xkaman Tlami”.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>No ijki, Salomón okiyaxkatij toTEKO on kiauak yejuan nokauaya ixpan on ueyitiopan, niman ompa okinuentlalij on uentin yejuan nochi tlatlaj niman inchajka on yolkej yejuan okinmiktijkej para uentli para yoltlalijli iuan toTEKO. Ijki okichiu, pampa ipan on tlaixpan* de bronce yejuan okichijchiu, xoonak on uentli yejuan nochi tlatla, nion inchajka on yolkej, nion on uentli de harina.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ipan on tiempo Salomón niman nochimej on israelitas okichijkej on iluitl de on kalmatsitsimej chikomej tonajli. Sanoyej tojlamej katkaj pampa desde on ueyikalpan Hamat kampaka norte hasta on río de Egipto kampaka sur miyekkej oualajkej ipan on iluitl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Uajmostla, onosentlalijkej para okimauistilijkej toTEKO, pampa chikome tonajli otlaluichijkej para okiyaxkatijkej* toTEKO on tlaixpan*, niman okse chikome tonajli okichijkej on iluitl de kalmatsitsimej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ipan on tonajli 23 de on ika chikome metstli, on rey Salomón ononauatij iminuan nochimej on israelitas, niman okintitlan iminchajchan. Okinmijlij ma uiyan iminyolika niman ikan paktli, pampa toTEKO okichiu sanoyej kuajli ipampa David, ipampa Salomón niman impampa on israelitas, itlapejpeniluan.<span id="bookmarks10"></span></div>

<div class="s"><div id="s1">ToTEKO okichiu sen pacto* iuan Salomón</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkuak Salomón otlan kichijchiua iueyitiopan toTEKO niman yejua ipalacio, niman nochi kuajli okis ken okijtoj kinchijchiuas<span id="bookmarks11"></span> <a id="v12"></a><span class="v">12</span><span class="vsp">&nbsp;</span>sen tlayoua, toTEKO okinotitij Salomón niman okijlij: “Yonikak mooración, niman yoniktlapejpenij in ueyikalpan para nikan onyas noueyitiopan kampa nechuentlaliliskej yolkej yejuan kinmiktiskej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tla ijkon tej, tla kamanian xok onikuajtitlan kiautli para ma tlauajuaki, noso nikinuajtitlanis chapolimej para ma kitlamikan nochi tlen onkaj ipan campo, noso nikuajtitlanis sen temojtij kokolistli imimpan notlapejpeniluan,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>niman tla on notlapejpeniluan israelitas noueyikatsajtsiliskej ikan notokatsin, nokneliskej, kichiuaskej oración niman nechtejtemoskej niman kajkauaskej nochi tlin xkuajli, nejua nikinkakis desde ne iluikak, niman nikintlapojpoluis imintlajtlakoluan niman nikchiuas para imintlal oksejpa yenkuiyas.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Desde aman, niman para nochipa nikitas on tlen nokoneuan kimpoloua, niman nikakis on oraciones yejuan nikan ipan in ueyitiopan kichiuaskej,<span id="bookmarks15"></span> <a id="v16"></a><span class="v">16</span><span class="vsp">&nbsp;</span>pampa nejua yoniktlapejpenij in ueyitiopan niman yoniktiochiu para nochipa nikan nechmauistiliskej. Nejua nochipa nikcuidarojtias in ueyitiopan niman nochipa nikpiyas ipan noyojlo.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>"Niman tla tejua kuajli timouika nixpan, ken motataj David kuajli onouikak, tla tikchiua nochi tlen yonimitsnauatij niman tikintlakamati nochi noleyes niman notlanauatiluan,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>nejua nimitspaleuis para xkaman poliuis akinon tlamandaros intech mokoneuan, ijkon ken onikijtoj ijkuak onikchiu pacto* iuan motataj David, ijkuak onikijlij ika nochipa nemis sen iuejkakoneu* yejuan tlamandaros ipan in tlajli Israel:<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero tla nemejuamej nennechtlalkauiyaj niman xnenkitlakamatij noleyes niman notlanauatiluan yejuan yonemechmakak, niman yej nenkintekipanouaj niman nenkinmauistiliaj oksekimej dioses,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>nejua nemechkixtis ipan in tlajli yejuan yonemechmakak, niman niktlalkauis in ueyitiopan yejuan yoniktiochiu para ipan ma nechmauistilikan. Nikchiuas para nochimej on naciones nemoka ma uetskakan.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman in ueyitiopan yejuan aman sanoyej ueyixtikaj, xoxotonis, niman nochimej yejuan panoskej itechika, kimojkaitaskej niman ijkin notlajtoltiskej: '¿Hasta tline* iminTEKO ijkin okichiuilij in país niman in ueyitiopan?'<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman ijkin kiminnankiliskej: 'Ijkin imimpan onochiu pampa okitlalkauijkej iminTEKO, on Dios yejuan okinkixtij iminuejkatajuan ipan on tlajli Egipto, niman no pampa okintekipanojkej niman okinmauistilijkej oksekimej dioses. Yejua ika tej, iminTEKO okinuajtitlanilij nochi in tlen xkuajli.' "<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
