<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-07-JDG-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On naciones yejuan onokajkej Canaán</div></div><a id="v1"></a>
<div class="m">
<div class="c-drop">3</div> In yejuamej on naciones yejuan toTEKO okinkau Canaán para kintlatlatas on israelitas yejuan xe tlakatiyaj ijkuak iminuejkatajuan okichijkej nouijsokilistli para okinoyaxkatijkej Canaán:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>(ToTEKO okinkau on naciones san para on israelitas yejuan xe kaman tlauijsokiyaj, ma kejekokan ken tlauijsokiskej.)<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Onokajkej on makuiltimej tlayekankej filisteos, nochimej on cananeos, sidonios, niman heveos yejuan chantiyaj ipan itepeyoj Líbano, niman desde on tepetl Baal-hermón hasta Hamat.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Inka yejuamej in naciones, toTEKO okinek kintlatlatas on israelitas para kitas tla kintlakamatiskej on tlanauatiltin yejuan yokinmakaka iminuejkatajuan itechkopa Moisés.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkin on israelitas opeu chantij intsajlan on cananeos, heteos, amorreos, ferezeos, heveos niman jebuseos.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Imintelpochuan niman inmichpochuan on israelitas ononamiktijkej inuan imintelpochuan niman inmichpochuan on tlakamej yejuan xisraelitas, niman okinmauistilijkej imindioses.<span id="bookmarks6"></span></div>

<div class="s"><div id="s2">Otoniel okinmanauij on israelitas itech Cusan-risataim</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On israelitas okichijkej tlen xkuajli ixpan toTEKO. Okitlalkauijkej toTEKO, niman okinmauistilijkej ixneskayouan Baal niman Asera.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejua ika toTEKO okualan intechkopa yejuamej niman okintemaktilij itech Cusan-risataim, on rey de Mesopotamia, niman on israelitas okitekipanojkej chikueyi xipan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj on israelitas onoueyikatsajtsalijkej itech toTEKO, niman toTEKO okitlalij sen temanauijketl yejuan okinmanauij. Yejua itoka katka Otoniel, ikoneu Cenaz, niman ikniu katka Caleb yejuan más konetl.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Iespíritu toTEKO okalak ipan Otoniel para okinyekan on israelitas, niman yejua oyaj otlauijsokito, niman toTEKO okipaleuij para ma kitlani Cusan-risataim.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman sankin xok oonyak nouijsokilistli ipan on región 40 xipan. Kemaj omik Otoniel.<span id="bookmarks11"></span></div>

<div class="s"><div id="s3">Aod okinmanauij on israelitas itech Moab</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>On israelitas oksejpa okichijkej tlen xkuajli ixpan toTEKO. Yejua ika, toTEKO okimakak más poder Eglón irey on país Moab, xken israel.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Eglón okinnots on amalecitas niman on amonitas para okinuijsokej on israelitas, niman okinoyaxkatijkej on ueyikalpan yejuan kipiya palmeras itoka Jericó.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Niman on israelitas okitekipanojkej Eglón 18 xipan.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>On israelitas onoueyikatsajtsilijkej itech toTEKO, niman toTEKO okitlalij sen temanauijketl. Yejua itoka katka Aod, ikoneu Gera yejuan kisaya itech itribu* Benjamín, niman yejua maopocheroj katka. Se tonajli on israelitas okititlankej Aod ma kiktili tlaxtlauijli de renta on rey Eglón.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Pero Aod okichijchiu sen espada yejuan okan tlateki niman tlajko metro ika ueyak. Okinotlalilij ixijlan itsintlan itlaken kampaka iyekmakopa.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj okiktik on tomin niman okimakato Eglón yejuan sanoyej tomauak katka.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sakin ijkuak Aod yokimakaka on tomin, okis iminuan on yejuan ouajlajkej iuan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero ijkuak oajsik intech on ídolos yejuan onkatkaj nisiu Gilgal, Aod oksejpa onokuep kampa nemiya Eglón, niman okijlij:</div>
<div class="p">—Nikpiya tlinon nimitsijlis tejua rey, pero noneki nimitsijlis ichtaka.</div>
<div class="p">Kemaj on rey Eglón okinmijlij itekipanojkauan makasa ma nauatikan niman ma kisakan ompa ne.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijkuak on rey Eglon ye uatikatka iselti ipan ikalijtik tlakpak kampa noseuiya ijkuak tonalko, Aod okalak ompa niman okijlij:</div>
<div class="p">—In tlajtojli yejuan nimitsajkuilia, onechmakak noTeko Dios para tejua.</div>
<div class="p">Ijkuak on rey Eglón ijkon okak, onotelkets kampa yeualtikatka.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj Aod yejuan opochero katka, okixikopintiaj iespada yejuan kipiyaya ixijlan, niman okitlalaktilijtiaj on rey Eglón ipan ijti.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Okitlalaktilij sanoyej chikauak hasta itsinkojyo on espada onokauato ijtik, niman ichajka Eglón okitepox ikojyo on espada, niman on espada hasta okisato ipan itlakayo on rey. Niman Aod xokixtilij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Kemaj Aod kuajli okintsaku on tsakuijlomej niman okis ipan ventana.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Ijkuak Aod yokiska, itekitkauan on rey otlachakoj niman ika okitakej on tsakuijlomej kuajli tsakutokej, okinemilijkej kas on rey onokaltsaku ipan on ikalijtik kampa noxixaloyan.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pero sakin* ijkuak youejkau kichaj niman okitakej ika on rey xuajkisa, otlatlapojkej ikan llaves. Niman ijkuak okitlapojkej on tsakuijlotl, okitakej tlajkaltok iminrey ipan tlajli.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Chika yejuamej nouejkauayaj, Aod ocholojteu. Niman sakin* ijkuak yopanok kampa onkatka on ídolo ne Gilgal onomanauito kampa itoka Seirat.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak oajsik ipan iminueyitlalpan on israelitas okipits sen tlapitsajli ipan itepeyoj Efraín, para ma nosentlalikan on israelitas. Niman nochimej yejuamej ouajtemokej iuan Aod yejuan kinuajyekantiaya.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Aod okinmijlij: “Xnechtokakan. Tiauij tikominuijsokij on moabitas, pampa toTEKO techchinmaktilis, niman tikintlaniskej totlauelikniuan.” Ijki tej, on israelitas okitokakej Aod niman okitsakukej kampa panolo ipan on río Jordán niman xakaj okauilijkej ma pano.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ipan on tonajli okimiktijkej kanaj 10 mil moabitas yejuan kojtikej niman más ueliyaj tlauisokiyaj. Nion se xonomanauij.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Ijkon tej, on israelitas okintlankej on moabitas. Kemaj ijkuak nochi in yonochiu oonyak seuilistli 80 xipan ipan on región.<span id="bookmarks30"></span></div>

<div class="s"><div id="s4">Samgar onochiu juez</div></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Sakin okitenejkej okse juez yejuan itoka katka Samgar. Yejua ikoneu katka Anat.  Niman Samgar okinmiktij 600 filisteos ika sen vara yejuan kuayakapitstik yejuan ika kimpeuiyaj yolkej.  Yejua no okinmanauij on israelitas.<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
