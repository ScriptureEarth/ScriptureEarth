<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-09-1SA-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jonatán niman David onotlajtolmakej ika itokatsin Dios ika tlajsojkaiknijtinyeskej</div></div><a id="v1"></a>
<div class="m">
<div class="c-drop">18</div> Sakin ijkuak David otlan tlajtoua iuan Saúl, Jonatán okimat ipan iyojlo ika sanoyej kitlajsojkaita David ken yejuan notlajsojtla. Yejua ika, onochijkej kuajli tlajsojkaiknijtin.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ipan on tonajli, Saúl xok okauilij David ma uiya ichan itataj, yej okiteltij para itekitkau.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Jonatán niman David onotlajtolmakakej ika itokatsin Dios ika nochipa tlajsojkaiknijtin yeskej, pampa Jonatán sanoyej kitlajsojtlaya* David, ken yejua notlajsojtlaya.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Jonatán no onokixtilij itlaken yejuan ueyak niman icapa niman okimakak David, iuan iespada, iarco niman ixijlanilpika. <span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>David yaya kampa Saúl kititlaniya, niman nochi kuajli kisaya on tlen kichiuaya yejuan on rey kinauatiaya.Yejua ika Saúl okalaktij David ken sen tlayekanki itech isoldados. Yejua in okimpaktij nochimej on soldados niman itlayekankau Saúl.<span id="bookmarks5"></span></div>

<div class="s"><div id="s2">Saúl opeu kinexikolita David</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero ijkuak on soldados israelitas ouajnokuepatoj ne kampa David okimiktij Goliat, ipan nochi on uejueyikalpanmej ouajualejkej siuamej para okinamikitoj on rey Saúl. Uajnokuikatijtiayaj niman uajnijtojtijtiayaj ika miyek pakilistli niman kuajtsotsontiayaj panderos niman platinos.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman chika on siuamej nijtotiayaj, ijkin nokuikatiayaj:</div>
<div class="b">&nbsp;</div>
<div class="q">“Se mil tlakatl okimiktij Saúl, </div>
<div class="q">niman David uej okinmiktij majtlaktli mil”.</div>
<div class="b">&nbsp;</div><span id="bookmarks7"></span><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>In sanoyej okualanij Saúl ijkuak okak on tlen nokuikatiayaj on siuamej, niman okijtoj: </div>
<div class="p">—Kijtouaj ika David okinmiktij majtlaktli mil niman nejua uej san se mil. Sa poliui yejua kalaktiskej rey.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Desde ijkuakon, Saúl opeu xok kuajli kita David.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Uajmostla on xkuajli espíritu yejuan Dios okuajtitlan ipan okalak Saúl, niman yejua olojlocojtiak ne ipan ipalacio. Chika David kitsotsonaya iarpa ken nochipa kichiuaya, Saúl kipiyaya ilanza ipan ima.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kemaj Saúl amanaman ika okimotlatiaj David pampa kinekiya kitlalaktis ipan tepantli. Pero David onokijkixtilij okpa. <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Saúl kimakajsiya David pampa kitaya ika toTEKO kipaleuiyaya David niman yejua uej xok kipaleuiyaya.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejua ika, Saúl okinek para David ma uiya uejka, niman okalaktij tlayakanki itech se mil soldados. Ijki okitlalij para ma yakatstiu kampa yayaj ontlauijsokiyaj.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Niman nochi tlen David kichiuaya kuajli kisaya pampa toTEKO nemiya iuan niman kipaleuiyaya.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yejua ika, Saúl más kimakajsiya David pampa kimatiya ika ueyixtiaya.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nochimej on soldados israelitas niman on yejuan ualeuayaj ipan on tlajli Judá kitlajsojtlayaj David. Kitlajsojtlayaj pampa yejua kinyekanaya ijkuak ontlauijsokiyaj. <span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Se tonajli Saúl okijlij David:</div>
<div class="p"> —Nimitsmakas Merab nochpoch, yejuan yakatstiu para xmosiuati. Pero achtoj ika onkaj tiyes sen soldado yejuan xmojki niman titlauijsokis nochipa san para toTEKO.</div>
<div class="p">Ijkon okichiu Saúl pampa xkinekiya yejua kimiktis David, yej kinekiya on filisteos ma kimiktikan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero David okinankilij:</div>
<div class="p">—Nejua xniueyixtikaj nion nofamilia xuejueyixtokej ipan in país de Israel. Yejua ika, xuelis nimomon yes, tejua rey.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Pero ijkuak oajsik on tonajli, ika Merab, ichpoch Saúl, kitemakaskiaj itech David para iuan nonamiktis, yej okitemakakej itech okse tlakatl itoka Adriel de Mehola.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero Mical, on okse ichpoch Saúl, kuelitaya David.  Niman ijkuak okimat Saúl, yejua okitak kuajli,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>pampa okinemilij kimakas David ken isiuau para yejua kichiuas para David ma uetsi inmak on filisteos. Kemaj Saúl ika okpa okijlij David:</div>
<div class="p">—Aman kemaj, tinomon yes.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Sakin Saúl okinnauatij itekitkauan:</div>
<div class="p">—Xtlajtokan iuan David san ichtaka niman xkijlikan ika nejua aquin rey sanoyej niktlajsojtla, niman nochimej notlakeualuan sanoyej kitlakaitaj.  Yejua ika, sanoyej kuajli yejua nomon yes.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>On itekitkauan Saúl oyajkej niman ijki okijlitoj David. Pero David ijkin okiminnankilij:</div>
<div class="p">—¿Nemejuamej  nenkinemiliaj ika xouijtikaj* tiimonyes sen rey? Nejua nimayankatlakatl niman xniueyixtikaj.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Kemaj on tekitkej oyajkej okitlajtlajtouilitoj Saúl on tlen David okinmijlij.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pero pampa Saúl kinekiya para David ma uetsi inmak on filisteos, ijkin okiminankilij:</div>
<div class="p">—Xkijlikan David ika nejua aquin nirey, xnikneki ma nechmaka on tlen sen tlakatl kitemaka ijkuak nosiuatia, yej, nikneki ma kintekili icuerito ikuatipan on kampa tlapiasouaj 100 filisteos para nikintlakuepiltis on notlauelikniuan. <span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>On itekitkauan Saúl okijlitoj David, niman David okitak ika kemaj uelis nochiuas montli itech on rey. Ijkuak xe tlamiya on tonaltin yejuan okimakakej David para kinmiktis on 100 filisteos,<span id="bookmarks26"></span> <a id="v27"></a><span class="v">27</span><span class="vsp">&nbsp;</span>David okinuikak on isoldados, niman okinmiktitoj 200 filisteos. Kemaj David okinmakato on rey, incuerito ikuatipan on kampa tlapiasouaj on 200 filisteos para uelis nochiuas imon. Kemaj Saúl okimakak Mical, ichpoch, para isiuau.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ijkuak Saúl okitak ika toTEKO kipaleuiyaya David, niman ika Mical, ichpoch, sanoyej kinekiya,<span id="bookmarks28"></span> <a id="v29"></a><span class="v">29</span><span class="vsp">&nbsp;</span>opeu más sanoyej kimakajsi xken achtoj, okitak ken itlauelikniu nochi inemilis.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>No ijki, nochipa ijkuak on tlayekankej filisteos ontlauijsokiyaj, David más tetlaniya xken on oksekimej itlayekankauan Saúl. Yejua ika, David sanoyej kitlakaitayaj.<span id="bookmarks30"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
