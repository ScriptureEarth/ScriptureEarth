<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='ngu-12-2KI-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Isaías yejua tiotlajtolketl katka itech Ezequías</div></div>
<div class="r"><div id="r1">(<span class="reflink"><a href="ngu-14-2CH-032.html#v20">2 Cr 32.20-23</a></span>; <span class="reflink"><a href="ngu-23-ISA-037.html#v1">Is 37.1-38</a></span>)</div></div><a id="v1"></a>
<div class="m">
<div class="c-drop">19</div> Ijkuak on rey Ezequías ijkon okak, okitetsayan itekiuajtlaken, pampa sanoyej onajman, okitlalij iajmankatlaken niman oyaj ipan iueyitiopan toTEKO.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ezequías okititlan Eliaquim, on ueyitekitlayekanki ipan on palacio, Sebna on amamoxtlajkuilojketl, niman on más ueyi tlayekanki tiopixki para otlajtotoj iuan on tiotlajtojketl Isaías ikoneu Amoz.  Yejuamej onotlakentijkej ika iminajmankatlaken.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman okijlijkej: "Ezequías kijtoua: 'In sen tonajli de ajmantli, sen tonajli de castigo niman pinaualistli, ken ijkuak sen siuatl xok kipiya fuerza para kitlakatilis ikonetsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kas nemoTEKO Dios yokak on tlajtoltin de on tlapaleuijketl yejuan okuatitlan iteko, on rey de Asiria, ika okuijuikaltij Dios yejuan nochipa nemi. Yej, toTEKO ma castigaro on tlapaleuijketl. Aman xchiua oración impampa on chanejkej yejuan sanken* onokajkej ikan nemilistli.' "<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ijkuak on itlapeliuikauan Ezequías otlajtotoj iuan Isaías,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Isaías okinmijlij: "Xkijli moteko Ezequías in tlajtoltin: ToTEKO kijtoua: 'Maka xmomojtikan ika on tlajtoltin yejuan kijtouaj on itlapeliuikauan on rey de Asiria yejuan ika onechpijpinauijkej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nejua nikchiuas para nomotis ijkuak kakis on tlen temojtij nochiua ipan ipaís. Kemaj nokuepas ipan ipaís niman ompa nikchiuas para ma kimiktikan.' "<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ijkuak on tlapaleuijketl asirio okimat ika on rey de Asiria yokiska ipan iueyikalpan Laquis, oyaj de Jerusalén niman okinextito on rey de Asiria kuijsoki on ueyikalpan Libna.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ompa on rey de Asiria okak ika on rey Tirhaca de Etiopía, yokis para kuajuijsokis. Ijkuakon, on rey de Asiria oksejpa okintitlan on tlajtojkamej itech Ezequías on rey de Judá.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Okijtoj: “MoDios yejuan tejua tikneltoka, omitsmelajkaijlij ika Jerusalén xuetsis ipan noma, pero maka xmokauili yejua ma mitskajkayaua.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tejua ye tikmatstikaj tlinon on reyes de Asiria yokinchijuilijkej nochimej on países yejuan yokinxoxotonikej. ¿Niman tiknemilia ika tejua timomanauis?<span id="bookmarks11"></span> <a id="v12"></a><span class="v">12</span><span class="vsp">&nbsp;</span>¿On dioses okinmanauijkej on oksekimej uejueyikalpanmej yejuan noachtojtajuan okimpopolojkej: Gozán, Harán, Resef, niman on chanejkej de Bet-edén yejuan chantiyaj ne Talasar?<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¿Kanon nemij on reyes de Hamat, Arfad, Serfavaim, Hena niman de Iva?"<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ezequías okiselij on amatlajkuilojli yejuan okimakakej on tlajtojkamej, niman okinomachtij. Kemaj Ezequías oyaj ipan on ueyitiopan niman okitlapoj on amatlajkuilojli ixpan toTEKO.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ijkin onoueyikatsajtsilij: "NoTEKO, Dios de Israel, yejuan tikpiya motrono impan on querubines*, tejua niman san tejua tiDios yejuan tikinmandaroj nochi países ipan in tlaltikpaktli. Tejua otikchijchiu cielos niman tlaltikpaktli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>NoTEKO nimitsiknotlajtlanilia para xnechkaki. Xkintlapo mixtololojuan, niman xkita in amatlajkuilojli. Xkaki on tlajtoltin yejuan Senaquerib okuajtitlan para mitsuijuikaltia tejua Dios yejuan nochipa nemi.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On melauak noTEKO ika on reyes de Asiria okimpopolojkej nochimej on naciones, niman intlaluan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman imindioses yokominxinijkej ipan tlitl. Pero melauak yejuamej xnejli dioses, yej tlachijchijtin ikan kojtli* noso ika tetl, yejuan san kinmachijchiuaj on tlakamej. Yejua ika okimpopolojkej.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Aman tej, toTEKO niman toDios, xtechmanaui de ipoder, para nochimej on naciones ipan in tlaltikpaktli ma kimatikan ika tejua toTEKO, san tejua tiDios."<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Isaías okititlan sen temachistikektl para ma kijlitij Ezequías: "Ijkin kijtoua toTEKO, Dios de Israel: Nejua yonikak on ueyikatsajtsilistli yejuan otikchiu de Senaquerib rey de Asiria."<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>In yejua on tlajtoltin yejuan okijtoj toTEKO para okixkoijlij on rey de Asiria:</div>
<div class="b">&nbsp;</div>
<div class="q">"On iueyikalpan Sión, ken se ichpochtli </div>
<div class="q">yejuan san mitsuejuetskilia, Senaquerib. </div>
<div class="q">Jerusalén kuiuijxoua itsontekon </div>
<div class="q">ijkuak tejua ticholojteua.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>¿Akinon on yejuan yotikuijuikaltij</div>
<div class="q">niman tlajmach xkuajli otikteneuilij?</div>
<div class="q">¿Akinon otiktsajtsilij </div>
<div class="q">niman otikitak ikan noueyimatilistli?</div>
<div class="q">¡On nejua yejuan niiyekDios on Israel!<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Otikintitlan motlajtojkauan para tlamach otinechteneuilij. </div>
<div class="b">&nbsp;</div>
<div class="p">"Otimoueyiteneu: </div>
<div class="q top-spacing">'Oniuajlaj ika miyek carretas de guerra ipan on tepemej uejueyimej, </div>
<div class="q">on yejuan más tlajtlaixko de Líbano. </div>
<div class="q">Onikintsontek on cedros yejuan más uejueyimej, </div>
<div class="q">on pinos yejuan más kualtsitsimej. </div>
<div class="q">Onajsik on kampa sanoyej ouijtikaj </div>
<div class="q">para yakaj kalaki ipan on kojyoj.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ipan on tlalpamej kampa xnochan, </div>
<div class="q">onikinmichkuak atlaltekontin,</div>
<div class="q">niman ompa onikonik atl. </div>
<div class="q">Niman onikinuats nochimej on ríos de Egipto </div>
<div class="q">para nosoldados ouelkej opanokej.'<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>¿Pero tlen xtikmatiya ika nejua niDios, </div>
<div class="q">yejuan oniktlalij nochi in tlajtlamach*?</div>
<div class="q">Desde yeuejkaui yoniknemilijka nikchiuas </div>
<div class="q">niman aman yonikchiu. </div>
<div class="q">Yejua ika, tejua tikinxoxotonia on uejueyikalpanmej,</div>
<div class="q">niman tejua tikauaya sen olochojli de temej.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ichanejkauan xkojtikej katkaj, </div>
<div class="q">sanoyej nomojtiayaj niman pinauayaj, </div>
<div class="q">ken xojtli selik de ipan on campo, </div>
<div class="q">ken sakatl xoxojki, </div>
<div class="q">ken xojtli yejuan noskaltia ipan kaltlanepantli </div>
<div class="q">yejuan pilini ijkuak xe chikaui ika on totonki ajakatl</div>
<div class="q">yejuan kisa ne ikisayan tonaltsintli.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Nejua kuajli nikmatstikaj kampa tinemi, </div>
<div class="q">ijkuak tikisa, ijkuak tiuajkalaki,</div>
<div class="q">niman ken sanoyej tikualani notechkopa.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Pampa nikixmati ken sanoyej tikualani niman timoueyimati </div>
<div class="q">nimitstlalilis sen tepospipilojli ipan moyak,</div>
<div class="q">sen freno ipan mokamak,</div>
<div class="q">niman nikchiuas para timokuepas ipan on ojtli kampa tejua otiuajlaj.'</div>
<div class="b">&nbsp;</div><span id="bookmarks28"></span><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>"Kemaj Isaías okijlij Ezequías: </div>
<div class="q top-spacing">"In yejua yes sen señal on yejuan tlinon nochiuas. </div>
<div class="q">In xipan niman on okse xipan uajlau, </div>
<div class="q">nemejuamej nenkikuaskej trigo yejuan san iselti kisa. </div>
<div class="q">Pero ipan yeyi xipan nentlatôkaskej niman nenpixkaskej. </div>
<div class="q">Nenkitôkaskej uvasyoj niman nenkikuaskej on itlakyo.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>On yejuan xomikkej de itribu* Judá yeskej ken xojtli </div>
<div class="q">yejuan kipiyaskej ineluayouan uejkatlan ipan on tlajli,</div>
<div class="q">niman kitlakitiskej intlakyo.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Ijkon nochiuas pampa sekimej  tlakamej xmikiskej.  </div>
<div class="q">Sekimej nemiskej ne Jerusalén </div>
<div class="q">niman ipan on tepetl Sión. </div>
<div class="q">In yejua kichiuas ika itetlajsojtlalis* toTEKO </div>
<div class="q">yejuan nochi ueli kichiua.</div>
<div class="b">&nbsp;</div><span id="bookmarks31"></span><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>“ToTEKO ijkin okijtoj de on rey de Asiria: </div>
<div class="q">‘Yejua xkalakis ne Jerusalén. </div>
<div class="q">Xuelis kimotlas nion se ika itlaminal, </div>
<div class="q">nion xuelis kuijsokis ikan escudos, </div>
<div class="q">nion xuelis kichijchiuas on tlinon uelis ika tlejkos </div>
<div class="q2">ipan on ueyi tepantli </div>
<div class="q">yejuan kiyeualtsakutikaj on ueyikalpan.  <span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Nokuepas ne Nínive sano ipan on ojtli </div>
<div class="q2">kampa ouajlaj. </div>
<div class="q">Xuelis kalakis ipan in ueyikalpan. </div>
<div class="q">Nejua nemoTEKO ijkin nikijtoua.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Nejua nikmanauis in ueyikalpan.  </div>
<div class="q">Nikmakixtis ipampa notekichiuilijkau David </div>
<div class="q">niman ipampa notetlakaitalis.’”</div>
<div class="b">&nbsp;</div><span id="bookmarks34"></span><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Sano ipan on tlayoua on ángel yejuan toTEKO okuajtitlan oyaj niman okimiktij 185 mil soldados Asirios. Niman uajmostla ijkuak otlanes, ijkuak on soldados yejuan xomikkej otlachixkej, okinnextikej mikatsitsmej nochiuiyan.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Kemaj Senaquerib, rey de Asiria, okixoxotonij icampamento niman onokuep ne Nínive.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Se tonajli, ijkuak kimauistiliaya idios Nisroc ipan itiopan, ikoneuan Adramelec niman Sarezer okimiktikej ikan iminespadas. Kemaj ocholojtejkej niman oyajkej ipan on región de Ararat. Kemaj Esarhadón yejuan ikoneu Senaquerib onochiu rey.<span id="bookmarks37"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
