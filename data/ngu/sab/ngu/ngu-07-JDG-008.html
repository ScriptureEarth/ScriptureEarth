<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-07-JDG-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Gedeón okinmajtsik on reyes madianitas</div></div><a id="v1"></a>
<div class="m">
<div class="c-drop">8</div> On itribu* Efraín okualankej itechkopa Gedeón niman iuan onokamauijsokej pampa yejua xokintekuitlan ijkuak okinuijosokitoj on madianitas.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero Gedeón ijkin okinnankilij:</div>
<div class="p">—¿Tlen xnenkitaj ika nemejuamej más kuajli onenkichijkej xken nochi on tlen nejua onikchiu? On tlen achijtsin onenkichijkej más ueyi kijtosneki xken nochi on tlen tejuamej otikchijkej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Dios omechmaktilij Oreb niman Zeeb, on tlayekankej madianitas. Nemejuamej más ueyi kijtosneki tlen onenkichijkej xken on tlen tejuamej otikchijkej.</div>
<div class="p">Ijkuak itribu* Efraín okakkej on tlen okijtoj Gedeón, xok okualankej.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj Gedeón iuan on 300 tlakamej oyajkej niman okipanokej on río Jordán, maski sanoyej yosiaukaj pampa yejuamej kintojtokayaj on madianitas.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ne Sucot, Gedeón ijkin okinmijlij on yejuan ompa chantiyaj:</div>
<div class="p">—Nemechtlajtlanilia, xkintlakualtikan yejuan nouan uajlauij pampa sanoyej yosiaukej. Tejuamej tikintojtokaj Zeba niman Salmuna, on reyes madianitas.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero on tlayekankej ipan on ueyikalpan Sucot ijkin okinankilijkej:</div>
<div class="p">—¿Tlen yotikajsik Zeba niman Zalmuna, para aman uelis tikintlakualtiskej mosoldados?<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Niman Gedeón okinnankilij:</div>
<div class="p">—¡Ijkuak toTEKO yonechmaktilij Zeba niman Zalmuna, oksejpa niuajlas, niman ijkuakon nemechnakayotetsajtsayanas ikan xikojuitstli niman ikan tlakouitstli yejuan onkaj ipan on xalpatlajkan!<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj oyaj Penuel niman ompa no otlajtlan tlakuajli ken otlajtlan ne Sucot. Niman ompa no ijki okinankilijkej ken okinankilijkej ne Sucot.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Niman Gedeón ijkin okinmijlij:</div>
<div class="p">—¡Ijkuak nejua ninokuepas nikan ken sen tetlanki, niktlajkalis in torre!<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Zeba niman Zalmuna nemiyaj ne Carcor iuan kanaj 15 mil tlakamej. On soldados sa yejuamej yonokajkaj yejuan ualeuayaj kampaka ikisayan tonaltsintli pampa yokiminmiktikaj 120 mil soldados.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Gedeón oyaj ipan on ojtli yejuan kiyeualoua on xalpatlajkan Noba niman Jogbeha kampaka ikisayan tonaltsintli. Niman okinuijsokitoj ijkuak yejuamej xkimatstikatkaj<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Zeba niman Zalmuna ocholojkej, pero Gedeón okintojtokak on ome reyes de Madián niman okinmajsik. Niman nochimej on soldados sanoyej onomojtijkej.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ijkuak Gedeón youajnokuepato ipan on nouijsokilistli ipan on ojtli yejuan itoka Heres,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>okajsik sen telpochtli yejuan chanej* Sucot. Yejua okiyolkuitij, niman on telpochtli okijkuilouilij imintoka on 77 tlayekankej ipan on ueyikalpan Sucot.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Gedeón oyaj Sucot niman okinmijlij on chanejkej:</div>
<div class="p">—¿Nenkelnamikij kenijki noka onenuetskakej san ipampa Zeba niman Zalmuna? ¿Nenkelnamikij ika xonenkinekkej onenkinmakakej tlakuajli nosoldados yejuan sanoyej yosiaukaj, pampa xe tikinmajsiyaj Zeba niman Zalmuna? Aman tej, nikan tikinuajuikaj.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Gedeón okonkuik on xikojuitstli niman on tlakouitstli yejuan kisa ipan xalpatlajkan, niman ika okintlatsuitek on tlayekankej de Sucot.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>No okitlajkal itorre on ueyikalpan Penuel, niman okinmimiktij nochimej on tlakamej yejuan ompa chantiyaj.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj Gedeón okintlajtoltij on reyes Zeba niman Zalmuna:</div>
<div class="p">—¿Kenijki tlajtlachayaj on tlakamej yejuan onenkinmiktijkej ne Tabor?</div>
<div class="p">Yejuamej okinankilijkej:</div>
<div class="p">—Tlajtlamatiyaj ken tejua. Cada se nesiya ken ikoneu sen rey.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj Gedeón otsajtsik:</div>
<div class="p">—¡Nokniuan katkaj! ¡On yejuan onenkinmiktijkej nokniuan katkaj, ikoneuan nonanaj! Niktestigojtlalia toTEKO yejuan nemi, tla xnenkinmiktiskiaj, nejua aman no xnemechmiktiskia.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj okinauatij Jeter, iyenkuiyokoneu:</div>
<div class="p">—¡Xkinmikti amantsin!</div>
<div class="p">Pero Jeter nomojtiaya kixtis iespada pampa sanken* telpochkonetl katka.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj Zeba niman Zalmuna okijlijkej Gedeón:</div>
<div class="p">—¡Tla ijkon, tejua xtechmikti pampa sen tlakatl noneki ixkojtik yes. </div>
<div class="p">Niman kemaj Gedeón okinmiktij Zeba niman Zalmuna. Niman kemaj, okinkuilij on kualneskayomej yejuan on imincamellos kiktiyaj iminkechtlan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj on israelitas okijlijkej Gedeón:</div>
<div class="p">—Pampa tejua otitechmanauij intech on madianitas, aman tiknekij tejua niman mouejkakoneuan xtechyekanakan.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pero Gedeón okiminankilij:</div>
<div class="p">—Nion nejua nion notelpoch xtenmechyekanaskej. ToTEKO yejua mechmandaros.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yej, nikneki nemechtlajtlanilis on anillos yejuan onenkinkuilijkej nemotlauelikniuan. (On madianitas kintekitiltiayaj anillos kenon oksekimej tlakamej yejuan chantiyaj ipan on xalpatlajkan.)<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ikan nochi paktli temechmakaskej.</div>
<div class="p">On israelitas okipatlajkej sen tela ipan tlajli niman ompa okintlalijkej on anillos yejuan okitilankaj.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Nochi on oro de on anillos katka matlaktli uan chiknaui kilos niman xteuan tlapoualtin katkaj on kualneskayomej, nion on koskamej nion on telas morado yejuan kitkiyaj on reyes madianitas nion inkoskauan imincamellos.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ikan on oro, Gedeón okichijchiu sen itlakenpani yejuan xkipiya imatlaken para sen ídolo niman okitlalij ipan on ueyikalpan Ofra kampa yejua ualeuaya. Niman nochimej on israelitas okitlalkauijkej toTEKO para okimauistilijkej on ídolo. Ipampa on ídolo, Gedeón iuan ifamilia no ouetskej ipan tlajtlakojli.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ijki tej, on madianitas okintlankej niman onokajkej esclavos intech on israelitas, niman xok kaman onochijkej kotjikej. Chika Gedeón nemiya, onkatka seuilistli 40 xipan ipan on región.<span id="bookmarks28"></span></div>

<div class="s"><div id="s2">Imikilis Gedeón</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Jerobaal yejuan no itoka Gedeón, oksejpa oyaj ichan.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Okimpix 70 ikoneuan, pampa kimpiyaya miyekej isiuauan.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>No kipiyaya se itlakpasiuau ne ipan on kalpan Siquem, yejuan okipiyalij sen ikoneu, niman yejua okitokayotij Abimelec.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Gedeón omik ijkuak ye ueuentsin katka. Niman okitôkakej kampa tôktoya itataj, ne Ofra ipan on ueyikalpan yejuan iyaxka* katka iueyifamilia Abiezer.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Sakin ijkuak yomik Gedeón, on israelitas oksejpa okitlalkauijkej Dios niman okinmauistilijkej ixneskayouan on dios Baal. Niman okitlapejpenijkej ken imindios yejuan itoka Baal-berit.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Okelkajkej toTEKO Dios yejuan okinmanauij itech nochimej imintlauelikniuan yejuan chantiyaj inyeualkan.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ifamily Jerobaal, yejuan no itoka katka Gedeón, xokitlajsojkamachilijkej on tlen kuajli okichiu impampa yejuamej.<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
