<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='ngu-09-1SA-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David okintlan on amalecitas</div></div><a id="v1"></a>
<div class="m">
<div class="c-drop">30</div> Kampa ika yeyi tonajli, David niman on tlakamej yejuan kinyekanaya oajsikej ipan on ueyikalpan Siclag. Niman okitakej ika on amalecitas ipan yokalakkej Néguev niman on ueyikalpan Siclag, niman ika yokixoxotonijkej niman yokitlatijkej.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>No okinuikakej nochimej on siuamej, niman nochimej on oksekimej yejuan ompa nemiyaj, pero xakaj okimiktijkej. <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ijkuak David niman on tlakamej yejuan kinyekanaya oajsikej ipan on ueyikalpan, niman okitakej ika yokitlatijkej, niman iminsiuauan niman inkoneuan yokinuikakej,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>opeu sanoyej chokaj, hasta kaman ochokis tlankej. <span id="bookmarks4"></span> <a id="v5"></a><span class="v">5</span><span class="vsp">&nbsp;</span>On amalecitas no okinuikakej isiuauan David:  Ahinoam yejuan ualeuaya Jezreel, niman Abigail yejuan isiuau katka Nabal, yejuan ualeuaya ipan on ueyikalpan Carmel.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>David xok kimatiya ken kichiuas pampa on tlakamej yejuan kinyekanaya kijtouayaj kitemojmotlaskej, pampa sanoyej najmanayaj niman kualaniyaj ika okinuikakej inkoneuan. Pero David onoyolchikau itech iTEKO Dios.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kemaj David okijlij on tiopixki Abiatar ikoneu Ahimelec:</div>
<div class="p">—Xnechajkuili on efod*.</div>
<div class="p">Niman ijkuak Abiatar okiktilij David on efod, <span id="bookmarks7"></span> <a id="v8"></a><span class="v">8</span><span class="vsp">&nbsp;</span>David okitlajtoltij toTEKO:</div>
<div class="p">—¿Tinechkauilia ma nikintojtoka on tlachtekkej? ¿Uelis nikominnajsis?</div>
<div class="p">Niman toTEKO okinankilij:</div>
<div class="p">—Kemaj, xkintojtoka, uelis tikominnajsis niman tikinmanauis nochimej on yejuan okinuikakej.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Isijkapan okis David iminuan on 600 tlakamej yejuan nemiyaj iuan, niman oajsikej ipan on ayajtok itoka Besor.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman ompa onokajkej 200 on tlakamej yejuan kinyekanaya pampa sanoyej yosiaukaj niman xouel okipanokej on ayajtok, pero David niman on 400 tlakamej yejuan kinyekanaya oyajkej.  <span id="bookmarks10"></span> <a id="v11"></a><span class="v">11</span><span class="vsp">&nbsp;</span>Más tiotlak, on tlakamej yejuan kinyekanaya David okinextikej sen tlakatl egipcio ipan on ixtlauatl, niman okuikilijkej David. Okitlakualtijkej niman okatlitijkej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Okimakakej tlajkotipan sen memelatsin yejuan kipiya higos, niman ome tematsitsimej de uvas yejuan tetsoltik. Kemaj ijkuak on egipcio yotlakuaj, oksejpa onotlachaltij, pampa kipiyaya yeyi tonajli niman yeyi yeuajli ika xtlakuaya nion xatliya.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj David okitlajtoltij:</div>
<div class="p">—¿Akinon moteko? ¿Kanon tiualeua?</div>
<div class="p">On egipcio okinankilij:</div>
<div class="p">—Nejua niegipcio, niesclavo itech sen amalecita, pero ye kipiya yeyi tonajli ika noteko nikan onechkajteu pampa onikualok.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Tejuamej otiajkaj otitlachtekitoj kampaka sur de on inueyitlalpan on Cereteos. No otitlachtekitoj ipan iueyitlalpan Judá niman iueyitlalpan on iueyifamilia Caleb niman otiktlatijkej on ueyikalpan Siclag.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Niman David okijlij:</div>
<div class="p">—¿Uelis titechuikas kampa yejuamej nemij?</div>
<div class="p">On egipcio okinankilij:</div>
<div class="p">—Tla tiktestigojtlalia Dios ika xtinechmiktis nion xtinechtemakas itech noteko, nemechuikas kampa nemij.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Niman on egipcio okinuikak hasta kampa nemiyaj on tlachtekkej. Yejuamej yonosesemankaj nochiuiyan ipan campo. Tlakuajtikatkaj, tlaonitikatkaj niman tlailuichiuayaj ika miyek pakilistli ika nochi on tlen okichtekkej ipan iminueyitlalpan on filisteos niman ipan iueyitlalpan Judá. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>David opeu kinmiktia desde kualkan hasta uajmostla tiotlak. Sa on 400 telpokamej ocholojkej ipan imincamellos.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>David oksejpa okitekuilij nochi on tlen okinmichtekilijkaj on amalecitas, niman no okinmanauij on omemej isiuauan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nochi okitekuilij yejuan okinmichtekilijkaj, xitlaj* opoliuito. No ijki nochimej yejuan ompa nemiyaj, xakaj opoliuito. Yej, David nochimej okinmanauij.  <span id="bookmarks19"></span> <a id="v20"></a><span class="v">20</span><span class="vsp">&nbsp;</span>No ijki okinkuilij on amalecitas nochi iminborregos niman iminvacas. Niman on israelitas yejuan kimpeuijtiayaj iminyolkauan on amalecitas, ijkin kijtouayaj: "¡In yejua iparte yejuan kiselis David!"<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>David oajsikej ipan on ayajtok Besor kampa onokajkaj on 200 tlakamej yejuan kinyekanaya, yejuan xok ouel oyajkej iuan pampa sanoyej yosiaukaj. Niman on tlakamej yejuan kinyekanaya okiskej, okinamikitoj David iminuan on yejuan iuan yayaj. Kemaj David okiminnisiuij niman okintlajpaloj.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero sekimej tlakamej yejuan xkuajli tlanemiliayaj, okijtojkej: </div>
<div class="p">—On yejuan xoyajkaj touan maka itlaj ma kiminmakakan.  San ma kinmakakan iminsiuauan, iminkoneuan niman kemaj ma uiyan. <span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pero David okijtoj:</div>
<div class="p">—Maka ijkon xchiuakan nokniuan.  ToTEKO yejua nochi yotechmakak, niman yotechmanauij. Yejua otechinmaktilij on tlakamej yejuan otechtlatekilijkaj.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>On xakaj kuelitas ken nenkijtouaj, pampa on yejuan nikan onokajkej yejuamej ocuidarojkej on tlajtlamach*.  Yejua ika, no ichkich kiseliskej kenon yejuan otlauijsokitoj. <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Desde ijkuakon hasta aman on israelitas kitokaj in tlanauatijli yejuan David okitlalij.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkuak David oajsik ipan on ueyikalpan Siclag, itlajsojkaikniuan* yejuan uejueyixtokej ne Judá, seki okintitlanilij on tlajtlamach* yejuan okinkuilijkej imintlauelikniuan, niman okijtoj ijkin ma kinmijlikan: “Nikan nenkipiyaj in tetlayokolijli* yejuan otikinkuilijkej itlauelikniuan toTEKO”.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Okintitlanilij on tlayekankej yejuan chantiyaj ne Betel, ne Ramot yejuan nokaua ipan on xalpatlajkan Néguev, ne Jatir,<span id="bookmarks27"></span> <a id="v28"></a><span class="v">28</span><span class="vsp">&nbsp;</span>ne Aroer, ne Sifmot, ne Estemoa,<span id="bookmarks28"></span> <a id="v29"></a><span class="v">29</span><span class="vsp">&nbsp;</span>niman ne Racal. No okintitlanilij on yejuan chantiyaj ipan iuejueyikalpanuan Jerameel, niman ipan iminuejueyikalpanuan on quenitas. <span id="bookmarks29"></span> <a id="v30"></a><span class="v">30</span><span class="vsp">&nbsp;</span>No ijki okintitlanilij ne Horma, ne Corasán, ne Atac,<span id="bookmarks30"></span> <a id="v31"></a><span class="v">31</span><span class="vsp">&nbsp;</span>ne Hebrón niman nochiuiyan kampa David niman on tlakamej yejuan kinyekanaya okistinenkej.<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
