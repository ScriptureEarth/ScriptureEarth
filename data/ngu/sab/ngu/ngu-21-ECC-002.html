<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-21-ECC-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Se sanenka kitejtemoua pakilistli 2.1</div></div><a id="v1"></a>
<div class="m">
<div class="c-drop">2</div> No ijki onikijtoj san nojtikopa: "Aman nikneki nikmatis ken machisti on yejuan kuitiaj kualtsin nemilistli niman pakanemilistli." ¡Pero no ijki onikitak ika nochi on san tlaixkajkayaua!<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman ijkuak otlan nikixtlaloua, onikitak ika on uetskalistli sen tontojyotl, niman on pakanemilistli san tlaixkajkayaua.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ika on nikuitia kuajli tlamatkilistli, oniknek nikmatis kenijki machisti nikonis vino niman nikchiuas nochi tlen xkuajli, para ijkon nikmatis tlinon kuajli noso xkuajli on tlen kichiua sen tlakatl chika kipiya iachijtsinnemilis ipan in tlaltikpaktli.<span id="bookmarks3"></span></div>

<div class="s"><div id="s2">Se sanenkaj kinochijchiuilia tlaitlaj yejuan ueyi kijtosnek</div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Onikchiu niman onikchijchiu miyek uejueyi tlajtlamach. Onikinnochijchiuilij uejueyimej kaltin; niman onikpix nouvastlatôkuan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nejua onitlatôkak ipan notlalchiualuan niman ipan noxochitlaluan. Ompa onitlatôkak miyek sesekneka kojtlakijlomej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Onikinchijchiu uejueyi akomoltin para onikpix miyek atl yejuan ika nikiminatekiyaya on kojtin yejuan onikintôkak.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Onikinkou esclavos niman esclavas; onikimpix notekichiuilijkauan yejuan otlakatkej nochan; no onikimpix uakaxtin niman borregos ken xakaj okse okimpix achtoj de nejua yejuan onen Jerusalén.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Oniksentlalij miyek oro niman plata, tlajtlamach* tlen patioj yejuan achtopa katka de oksekimej reyes niman de oksekimej regiones. Onikimpix yejuan nokuikatiayaj, tlakamej niman siuamej, niman no ijki onikimpix miyekej notlakpasiuauan. Onikpix nochi tlen kipaktia sen tlakatl.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Noueyilis sanoyej ueyi katka; xakaj okse ijki okipix de on yejuan otlamandarojkej Jerusalén. Niman notlamachilis xkaman onikpoloj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Xkaman oniknonekilij tlen niknekiya; xkaman oniknonekilij tlen nikuelitaya. Sanoyej onikuelitak on tekitl yejuan onikchiu, niman on paktli yejuan onikselj ken notlaxtlauil.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kemaj opeu nikixtlaloua nochi on tlen onikchiu, niman kech tekitl onikpix para ouel onikchiu, niman onikitak ika nochi on san tlaixkajkayaua, on ken yakaj kinekiskia kajsis ikan ima on ajakatl, niman ika on tlen nochiua ipan in tlaltikpaktli san tlaixkajkayaua.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Sakin opeu nikixtlaloua on tlamatkilistli, on tontojyotl niman on tsontekonchikaualistli: ¿Tlinon más kichiuas on tlakatl yejuan kalakis rey sakin de nejua? Yej, san on tlen nejua yonikchiu.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman onikitak ika más kuajli on tlamatkilistli xken on tontojyotl, ijkon ken más kuajli on tlauijli xken on tlayouajyotl.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On tlakatl yejuan tlamatki kuajli tlacha kampa nejnemi, pero on yejuan xtlamatki yej xkuajli tlacha, kistinemi kampa tlayouatok. Pero no ijki, onikitak ika on tlamatki niman on xtlamatki sa no ijki ipan nochiua.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Niman oniknojlij nojtikopa: "On tlen ipan nochiua yejuan xtlamatki no ijki nopan nochiuas. Yejua ika tej, xitlaj ika nechpaleuiya maski miyek tlamatkilistli nikpiya. ¡No ijki nochi on san tlaixkajkayaua!<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkon nochiuas pampa xkaman yakaj kelnamikis on yejuan tlamatki niman on yejuan xtlamatki. San xuejkajtika nochimej kinmelkauaskej, niman on tlamatkej niman on xtlamatkej sano ijki mikiskej."<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yejua ika, onechkualanij in nemilistli, pampa nochi tlen nochiua ipan in tlaltikpaktli xnechpaktiaya. Yej melauak, nochi san tlaixkajkayaua. ¡Nochi ken tla yakaj kinekiskia kajsis ikan ima on ajakatl!<span id="bookmarks17"></span></div>

<div class="s"><div id="s3">Se sanenkaj sanoyej chikauak tekiti</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>No ijkin onechkualanij nochi on tekitl yejuan yonikchijka ipan in tlaltikpaktli, pampa nochi on nikauilijteuas okse rey yejuan tlamandaros sakin de nejua.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman on melauak: maski tla tlamatki noso xtlamatki*, yejua kinoyaxkatiskia nochi on tlen ika miyek tekitl niman tlamatkilistli oniksentlalij ipan in tlaltikpaktli. ¡Xitlaj tikijtojtokej!<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ijkuak onikitak nochi on tlen yonikchijka ipan in tlaltikpaktli, oninajman pampa sanenkaj onitekit.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Tla sen tlakatl kitlalia nochi ikajsikamatilis, itlamatkilis niman nochi tlen ueli kichiua para kimeyekilia tlajtlamach, niman nochi san para okse tlakatl itech nokauas yejuan xitlaj tekitl kichiua, ¡Nikita ika in sanoyej xkuajli niman nochi san tlaixkajkayaua!<span id="bookmarks21"></span> <a id="v22"></a><span class="v">22</span><span class="vsp">&nbsp;</span>¿Tlinon kitlani sen tlakatl tla sanoyej tekiti niman sanoyej notenmati ipan in tlaltikpaktli?<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ipan nochi inemilis kipiya tlajyouilistli niman ajmantli , niman nion ijkuak tlayoua xnoseuiya ika tlanemilia. ¡Yejua in no ijki san tlaixkajkayaua!<span id="bookmarks23"></span></div>

<div class="s"><div id="s4">Yejua ika, se ma yolpachiui niman iyolika ma nemi san ika on tlen tikpiya</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Xitlaj onkaj okse más kuajli kichiuas on tlakatl, yej san ma tlakua niman ma tlaoni, niman ma paki ika on tlen okitlan ijkuak otekit. No yonikitak ika on no ualeua itech Dios,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>pampa, ¿akinon uelis tlakuas, noso kuajli nemis, tla xyejua Dios kimaka?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yej kemaj, Dios kimaka kajsikatilistli, tlamatkilistli niman pakilistli akin yejua kita kuajli; pero sen tlajtlakolej kichiualtia ma tekiti niman ma kimiyekili iriquezas, para kemaj Dios kimaka akin kita kuajli. ¡Yejua in no ijki san tlaixkajkayaua, niman no ijki ken kinekiskia kajsis ikan ima on ajakatl.<span id="bookmarks26"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
