<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Nehemías 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = false;
var baseRef  = "ngu-16-NEH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-15-EZR-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-16-NEH-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Nehemías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-16-NEH-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-17-EST-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Artajerjes okauilij Nehemías ma uiya ne Jerusalén</div></div><a id="v1"></a>
<div class="m">
<div class="c-drop">2</div> Niman se tonajli, ipan on metstli itoka Nisán, ijkuak Artajerjes kuikaya sempoajli xipan ika tlamandarouaya ken rey, chika nejua niktekaya ivino ipan icopa, yejua onechitak ika sanoyej ninajmana. Pampa nejua xe kaman nechitaya tla ninajmana ixpan yejua,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>onechtlajtoltij:</div>
<div class="p">—Nesi sanoyej timajmana. ¿Tlinon mopan nochiua? Xnesi tla tikualo, pero nesi ika timajmana niman ika xmoyolika.</div>
<div class="p">Ijkuak ijkon onechijlij, sanoyej oninomojtij,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>pero ijkin oniknankilij:</div>
<div class="p">—¡Nochipa xueyixtia toueyirey! ¿Kenijki tej, uelis nipaktias tla on ueyikalpan kampa toktôkej nouejkatajuan yokixoxotonijkej niman itsakuijlouan yokintlatijkej?<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj on rey onechijlij:</div>
<div class="p">—¿Kenijki uelis nimitspaleuis?</div>
<div class="p">Ijkuak xe niknankiliaya, oninoueyikatsajtsilij ipan noyojlo itech Dios yejuan nemi iluikak,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>niman kemaj ijkin oniknankilij on rey:</div>
<div class="p">—Tla tejua noueyirey tikita kuajli niman tla tikneki tinechpaluis, nimitstlajtlanilia xnechtitlani Judá para oksejpa ma nikchijchiuati on ueyikalpan kampa toktôkej nouejkatajuan.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Inakastlan on rey yeuatikatka on reina. Kemaj on rey onechtlajtoltij:</div>
<div class="p">—¿Keski tonajli tikonchiuas?¿Niman kamanon tiuajmokuepas?</div>
<div class="p">Nejua onikijlij kamanon niuajnokuepas, niman yejua onechtitlan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>No onikijlij tla kita kuajli, ma nechinmaka amatlajkuiloltin para nikinmakas on gobernadores yejuan nemij kampaka ikalakiyan tonaltsintli de on río Éufrates, para ma nechkauilikan ma nipano hasta najsis Judá.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Niman no oniktlajtlanilij okse amatlajkuilojli para nikmakas Asaf, itekitkau on rey yejuan cuidarouaya on kojyoj, para ma nechmaka on kojtin yejuan ika tikinkuektlaliskej itsakuijlouan on torre yejuan onkaj nisiu iueyitiopan Dios, niman no, para tikuektlaliskej itepanchinan on ueyikalpan, niman para on kajli kampa nejua nichantis. Niman on rey onechmakak nochi tlen oniktlajtlanilij pampa Dios yejuan sanoyej kuajli iyojlo onechpaleuij.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>On rey nouan okintitlan keskimej soldadostlayekankej yejuan yayaj ipan incaballos. Niman ijkuak otajsikej ne kampaka ikalakiyan tonaltsintli de on río Éufrates, on gobernadores onikinmakak iamatlajkuiloluan on rey.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero ijkuak Sanbalat, on horonita, niman Tobías, on tlapaleuijketl amonita okimatkej ika ompa yonajsik para nikimpaleuis on israelitas, sanoyej okualankej.<span id="bookmarks10"></span></div>

<div class="s"><div id="s2">Nehemías okijitato itepanchinan on ueyikalpan Jerusalén</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkon tej, onajsik ne Jerusalén. Niman ijkuak nikuikaya yeyi tonajli ika ompa ninemiya, <span id="bookmarks11"></span> <a id="v12"></a><span class="v">12</span><span class="vsp">&nbsp;</span>onikis ijkuak tlayoua, niman nouan oyajkej keskimej tlakamej, pero xakaj onikijlij on tlen Dios okitlalij ipan noyojlo para nikchiuas ipampa Jerusalén. Niman san nejua niyetiaya ipan nopoloko, chika on sekimej nejnentiayaj.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ipan on tlayoua oniuajkis ipan on ueyitsakuijlotl yejuan itoka Iueyikalakiyan on Ixtlauatl, niman oniaj kampaka onkaj on pila yejuan itoka Dragón niman kampaka onkaj on ueyitsakuijlotl yejuan itoka Tlajsolchapaniloyan. Chika ninejnemiya, nikitstiaya ken okixoxotonijkej itepanchinan on ueyikalpan Jerusalén niman ken otlatlakej iueyitsakuijlouan.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj oniaj kampaka onkaj on ueyitsakuijlotl yejuan itoka Amejli niman kampa onkaj Ipila on Rey, pero nopoloko xouel opanok ompaka.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yejua ika, ijkuak sanken tlayoua katka, oniaj ipan on ixtlauatl niman oniktokak on ayajtoktsin para onikixtlaloj on tepanchinantli. Niman ijkuak yotlan nikita on tepanchinantli, oksejpa oninokuep ipan on ueyitsakuijlotl itoka Iueyitsakuijlou on Ixtlauatl para oksejpa onikalakito ipan on ueyikalpan.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>On tlapaleuijkej xokimatkej kanon oniajka nion tlinon nikchijtinemiya. Nion on hebreos xitlaj nikinmijliaya. No ijki, xitlaj nikinmijliaya on tiopixkej, on uejueyixtokej, on tlapaleuijkej niman oksekimej yejuan nechpaleuiskiaj ipan on tekitl.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj ijkin onikinmijlij:</div>
<div class="p">—Nemejuamej nenkimatstokej ika sanoyej teajman ken tikpanouaj, pampa ipan in ueyikalpan Jerusalén otlaxoxotonikoj niman itsakuijlouan okintlatijkej. Aman tej, ma titekitikan niman ma tikchijchiuakan oksejpa itepanchinan in ueyikalpan Jerusalén para makasa ma toka uetskakan.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Niman ijkuak yonikintlajtlajtouilij kenijki Dios sanoyej yonechpaleuij pampa sanoyej kuajli iyojlo, niman no onikinmijlij on tlen onechijlij on rey, yejuamej ijkin onechnankilijkej:</div>
<div class="p">—¡Ma tikpeualtikan on tekitl!</div>
<div class="p">Niman nochimej san seknek onoyolejkej para tekitiskej.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Pero ijkuak Sanbalat, on horonita, Tobías, on tlapaleuijketl amonita, niman Gesem, on árabe, okimatkej tlinon tikchiuaskej, otechpijpinauijkej niman ijkin tlamach otechijlijkej:</div>
<div class="p">—¿Tlinon nenkichiuaj? ¿Tlen xipan nenkitasnekij on rey?<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Pero nejua ijkin onikiminnankilij:</div>
<div class="p">—Dios yejuan nemi ne iluikak techpaleuis. Tejuamej yejuan tiitekitkauan, oksejpa tikchijchiuaskej in ueyikalpan, niman nemejuamej xitlaj uelis nentechijliskej pampa nikan xitlaj nemoyaxka, nion xnenkimauistiliaj Dios nikan Jerusalén.<span id="bookmarks20"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
