<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Salmos 78</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "ngu-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-19-PSA-077.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Salmos&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;78&nbsp;&nbsp;</a></span>
  <span class="button"><a href='ngu-19-PSA-079.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dios tlajtlamach ika okimpaleuij itlapejpeniluan</div></div>
<div class="b">&nbsp;</div><a id="v1"></a>
<div class="m">
<div class="c-drop">78</div> Notlapejpeniluan, xkakikan notemachtil;</div>
<div class="q">¡kuajli xkakikan tlinon nemechijlia!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Nemechnojnotsas ikan tlamatkitlajtoltin;</div>
<div class="q">nikpantlatis tlajtlamach </div>
<div class="q">yejuan ichtaka onkatka desde yeuejkaui.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Nochi on tlen yotikakej niman tikmatij,</div>
<div class="q">yejuan totajuan otechtlajtlajtouilinkej,<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>tejuamej xtikinmiyaniliskej tokoneuan.</div>
<div class="q">Iminuan on yejuan uajnentiaskej, </div>
<div class="q">tikueyiteneuaskej toTEKO,</div>
<div class="q">niman tikteijliskej de ipoder,</div>
<div class="q">niman on tlamauisoltin yejuan okichiu.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Dios okitlalij ileyes para iuejkakoneuan Jacob;</div>
<div class="q">okitlalij kenijki nouikaskej ikoneuan Israel,</div>
<div class="q">niman okinnauatij touejkatajuan</div>
<div class="q">para ma kintitikan inuejkakoneuan,<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>para ijkon kixmatiskej on tekoneuan yejuan aman nemij,</div>
<div class="q">niman no on yejuan xe nemi, </div>
<div class="q">niman yejuamej no kintitiskej inkoneuan.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Kemaj yejuamej kitlaliskej nochi inyojlo itech toTEKO,</div>
<div class="q">niman ijkon xkelkauaskej on tlen yejua okichiu,</div>
<div class="q">niman kitlakamatiskej itlanauatiluan.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Yejuamej xnemiskej ken iminachtojtajuan</div>
<div class="q">yejuan xipanteitakej katkaj niman tsontekonchikajkej,</div>
<div class="q">nion xkipiyayaj san se inyojlo itech toTEKO.</div>
<div class="q">¡Tlakamej yejuan okitlalkauijkej iminTEKO!</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>On soldados de itribu Efraín</div>
<div class="q">armados katkaj ikan arcos niman tlaminaltin,</div>
<div class="q">pero xoyajkej ipan on nouijsokilistli.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Xokitlakamatkej ipacto Dios,</div>
<div class="q">nion xokinekkej okitlakamatkej itemachtiluan.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Okelkajkej on tlen yejua okichijka,</div>
<div class="q">de on tlamauisoltin yejuan okintitij.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Chika kitstikatkaj, </div>
<div class="q">Dios okichiu tlamauisoltin imixpan nemotajuan</div>
<div class="q">ipan on región de Soan, </div>
<div class="q">yejuan onkaj Egipto.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Okitlajkoxeloj on mar, niman ipan okimpanoltij;</div>
<div class="q">okiteltlalij on atl ken itlaj tepantli.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ipan tonajli okinyekan ika sen moxtli mimiltik,</div>
<div class="q">niman ipan yeuajli ika sen tlimilinajli yejuan kintlauiluiyaya.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ipan on xalpatlajkan, okitlapan sen ueyi tetl,</div>
<div class="q">niman okixtij miyek atl yejuan okinmonitij.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>¡Dios okueponaltij sen ayajtok </div>
<div class="q">ikan miyek atl ipan sen ueyi tetl</div>
<div class="q">niman oakuepon ken sen ueyi río!</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Pero yejuamej sa ika nemiyaj tlajtlakouayaj ixpan Dios;</div>
<div class="q">xipan okitakej on Ueyixtikaj Dios ne ipan xalpatlajkan.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Okitlatlatakej ijkuak okitlajtlanijkej nakatl para intolixyo.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ijkin tlamach okijtojkej de yejua,</div>
<div class="q">"¿Tlen manin uelis techtlalilis sen mesa </div>
<div class="q">para ipan titlakuaskej nikan ipan xalpatlajkan?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>On melauak yejua okixtij miyek atl ipan sen ueyi tetl,</div>
<div class="q">niman oakuepon ken sen ueyi río;</div>
<div class="q">¿pero manin uelis kinmakas pan </div>
<div class="q">niman nakatl on itlapejpeniluan?</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ijkuak toTEKO ijkon okak sanoyej okualan;</div>
<div class="q">itlauel onochiu ken itlaj tlitl,</div>
<div class="q">niman impan ouets iuejkakoneuan Jacob,<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>pampa xokipixkej inyojlo itech Dios,</div>
<div class="q">nion xokineltokakej ika yejua kimpaleuiskia.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Pero Dios okinauatij on cielo, </div>
<div class="q">niman okitlapoj ken sen tsakuijlotl,<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>niman okichiu para oxin on teutli itoka maná </div>
<div class="q">para itlapejpeniluan,</div>
<div class="q">niman okinkualtij on trigo yejuan oualeu ipan cielo</div>
<div class="q">niman yejuamej okikuajkej.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Yejuamej, maski san tlakamej, </div>
<div class="q">okikuajkej tlakuajli yejuan kikuaj ángeles.</div>
<div class="q">¡Dios okinmakak tlakuajli miyek hasta kuajli oixuikej!<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Kemaj, kampaka ikisayan tonaltsintli niman kampaka Sur, </div>
<div class="q">ouajlaj sen ajakatl.</div>
<div class="q">¡Dios okuajkik ikan iueyi poder!<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Niman no okichiu para oxinikoj sanoyej miyekej tektotomej </div>
<div class="q">para yejuamej,</div>
<div class="q">ijkon ken miyek xajli onkaj itempan mar.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Dios okichiu para ma xinikan ipan on campamento </div>
<div class="q">nochiuiyan iyeualkan iminkaluan de telaj.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Niman otlakuajkej hasta kampa sanoyej oixuikej, </div>
<div class="q">niman ijkon Dios okiyolpachiuitij intolixyo.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Pero ijkuak xe tolixtlamiyaj, </div>
<div class="q">niman sanken kamatentikatkaj ikan miyek nakatl,<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>itlauel Dios impan ouets,</div>
<div class="q">niman okinmiktij on tlakamej </div>
<div class="q">yejuan más kojtikej katkaj.</div>
<div class="q">¡Okinmiktij nochimej on tlakamej israelitas </div>
<div class="q">yejuan más chijchikajtikatkaj!</div>
<div class="b">&nbsp;</div><span id="bookmarks31"></span><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Pero maski Dios ijkon okinchiuilij, </div>
<div class="q">yej sanken tlajtlakouayaj;</div>
<div class="q">xokineltokakej on uejueyi tlamauisoltin </div>
<div class="q">yejuan Dios okichiu.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Yejua ika Dios, nimantsin okinnemiliskoton, </div>
<div class="q">niman impan ouajlaj sen temojtij mikilistli.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Ijkon tej, ijkuak Dios kincastigarouaya,</div>
<div class="q">on oksekimej uajlayaj itech,</div>
<div class="q">noyolkuepayaj niman peuayaj kitlakamatiyaj.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Ijkuakon, kemaj uej kelnamikiyaj on más Ueyixtikaj Dios </div>
<div class="q">yejuan imimpan tlachaya niman kinmanauiyaya.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Pero maski yejuamej </div>
<div class="q">ikan kualtsin tlajtojli kiprometerouiliayaj toTEKO </div>
<div class="q">ika kuajli nouikaskej,</div>
<div class="q">yej san kajkayauayaj,<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>pampa xnejli noyolpatlayaj</div>
<div class="q">niman xkaman okitlakamatkej ipacto Dios.</div>
<div class="b">&nbsp;</div><span id="bookmarks37"></span><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Pero toTEKO kinmikneliaya niman kintlapojpoluiyaya.</div>
<div class="q">Yejua ika xkinmiktiaya nochimej, </div>
<div class="q">yej miyekpa okiteltij itlauel</div>
<div class="q">niman xok kincastigarouaya </div>
<div class="q">maski sanoyej kualaniayaj.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Dios okelnamik ika yejuamej san tlaltikpaktlakamej,</div>
<div class="q">yejuan kenon ajakatl san panotikisa,</div>
<div class="q">niman xokaman uajnokuepa.</div>
<div class="b">&nbsp;</div><span id="bookmarks39"></span><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Sanoyej miyek xipan xokitlakmatkej Dios,</div>
<div class="q">niman okiyolajmankej ipan on xalpatlajkan.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Miyekpa okitlatlatakej Dios,</div>
<div class="q">niman sanoyej okiyolajmankej on Dios de Israel </div>
<div class="q">yejuan sanoyej yektli.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Okelkajkej on tonajli</div>
<div class="q">ijkuak Dios okinmanauij</div>
<div class="q">ikan miyek poder intech intlauelikniuan.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Okelkajkej ijkuak ne Soan, </div>
<div class="q">ipan on tlajli Egipto,</div>
<div class="q">okichiu miyek uejueyi tetlatlachalistin.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Okelkajkej ijkuak okuep yestli on atl ipan ríos,</div>
<div class="q">niman on egipcios xouel okonikej on atl.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Okelkajkej ijkuak okiuajtitlan on tekuanimej sayolimej </div>
<div class="q">intoka tábanos,</div>
<div class="q">niman on atemomej yejuan nochi kikuayaj </div>
<div class="q">niman kitlamiyayaj,<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>niman on chapolimej okinmakak on tlakyotl </div>
<div class="q">yejuan yejuamej okitekitkej.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>On tejsiutli okixaxakualoj iminuvasyoj,</div>
<div class="q">niman on sekutli okitlatij itlakyo higos.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Inuakaxuan niman imborregos omikkej ikan on tejsiutli</div>
<div class="q">niman on tlapetlanajli yejuan impan ouets.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>Dios sanoyej okualan niman okincastigaroj chikauak.</div>
<div class="q">Okinuajtitlanilij miyek tlajtlamach para okintlajyouiltij.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>¡Dios okimakau nochi itlauel!</div>
<div class="q">Xokinkauilij ma nemikan,</div>
<div class="q">yej okintemaktilij ipan mikilistli.<span id="bookmarks50"></span></div><span id="bookmarks50"></span><a id="v51"></a>
<div class="q-vv"><span class="v">51</span><span class="vsp">&nbsp;</span>Yejua okichiu para ma mikikan </div>
<div class="q">inyenkuiyokoneuan cada familia de Egipcio.</div>
<div class="b">&nbsp;</div><span id="bookmarks51"></span><span id="bookmarks51"></span><a id="v52"></a>
<div class="q-vv"><span class="v">52</span><span class="vsp">&nbsp;</span>Kemaj okinkixtij itlapejpeniluan ken itlaj borreguitos,</div>
<div class="q">niman okinyekan ipan on xalpatlajkan.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Okincuidarotiaj ipan ojtli </div>
<div class="q">yejuan kuajli para xonomojtijkej,</div>
<div class="q">pero on intlauelikniuan okintlapachoj on ueyi mar.<span id="bookmarks53"></span></div><span id="bookmarks53"></span><a id="v54"></a>
<div class="q-vv"><span class="v">54</span><span class="vsp">&nbsp;</span>Ijkon Dios okinuikak ipan on tlajli yektli de Canaán,</div>
<div class="q">ipan on tepemej yejuan okintekuilij ikan ipoder.<span id="bookmarks54"></span></div><span id="bookmarks54"></span><a id="v55"></a>
<div class="q-vv"><span class="v">55</span><span class="vsp">&nbsp;</span>Yejua okinkuilij on yejuan xkixmatij Dios </div>
<div class="q">inmixpan yejuamej israelitas.</div>
<div class="q"> On tlajli okinxexelouilij on tribus* ikan lotes,</div>
<div class="q">niman okinchantij ipan campamentos.</div>
<div class="b">&nbsp;</div><span id="bookmarks55"></span><span id="bookmarks55"></span><a id="v56"></a>
<div class="q-vv"><span class="v">56</span><span class="vsp">&nbsp;</span>Pero yejuamej oksejpa okitlatlatakej on ueyixtikaj Dios,</div>
<div class="q">niman xipan okitakej </div>
<div class="q">niman xokitlakamatkej itlanauatiluan.<span id="bookmarks56"></span></div><span id="bookmarks56"></span><a id="v57"></a>
<div class="q-vv"><span class="v">57</span><span class="vsp">&nbsp;</span>No ijki tej, okichijkej ken intajuan.</div>
<div class="q">Yejuamej no xipan okitakej toTEKO niman okitlalkauijkej.</div>
<div class="q">¡Onolijkej kenon arcojtlaminajli noltik!<span id="bookmarks57"></span></div><span id="bookmarks57"></span><a id="v58"></a>
<div class="q-vv"><span class="v">58</span><span class="vsp">&nbsp;</span>Okinchijchijkej tlaixpanmej para ídolos </div>
<div class="q">yejuan okinmauistilijkej</div>
<div class="q">niman ijkon sanoyej okualanijkej Dios.<span id="bookmarks58"></span></div><span id="bookmarks58"></span><a id="v59"></a>
<div class="q-vv"><span class="v">59</span><span class="vsp">&nbsp;</span>Dios sanoyej okualan ijkuak okitak tlinon okichijkej,</div>
<div class="q">yejua ika nomatstikaj okintlalkauij on israelitas.<span id="bookmarks59"></span></div><span id="bookmarks59"></span><a id="v60"></a>
<div class="q-vv"><span class="v">60</span><span class="vsp">&nbsp;</span>Niman no okitlauelkau on tabernáculo ne Silo,</div>
<div class="q">on kampa Dios inuan nosentlaliaya on tlakamej.<span id="bookmarks60"></span></div><span id="bookmarks60"></span><a id="v61"></a>
<div class="q-vv"><span class="v">61</span><span class="vsp">&nbsp;</span>Okinkauilij itlauelikniuan para ma kuikan on yekcaja,</div>
<div class="q">kampa onkaj iueyilis niman iueyi poder.<span id="bookmarks61"></span></div><span id="bookmarks61"></span><a id="v62"></a>
<div class="q-vv"><span class="v">62</span><span class="vsp">&nbsp;</span>Temojtij ken okualan intechkopa itlapejpeniluan,</div>
<div class="q">yejua ika okintemakak intech intlauelikniuan.<span id="bookmarks62"></span></div><span id="bookmarks62"></span><a id="v63"></a>
<div class="q-vv"><span class="v">63</span><span class="vsp">&nbsp;</span>On telpokamej okintlatijkej;</div>
<div class="q">on ichpokamej xakaj okipixkej para inuan ononamiktijkej.<span id="bookmarks63"></span></div><span id="bookmarks63"></span><a id="v64"></a>
<div class="q-vv"><span class="v">64</span><span class="vsp">&nbsp;</span>On tiopixkej okinmiktijkej ikan espada,</div>
<div class="q">niman on insiuakaualuan nion okinchokilijkej.</div>
<div class="b">&nbsp;</div><span id="bookmarks64"></span><span id="bookmarks64"></span><a id="v65"></a>
<div class="q-vv"><span class="v">65</span><span class="vsp">&nbsp;</span>Pero toTEKO ken okochtlachix niman ouajnokuiteu,</div>
<div class="q">ken yakaj soldado yejuan kochtlacha ijkuak xok tlauanki.<span id="bookmarks65"></span></div><span id="bookmarks65"></span><a id="v66"></a>
<div class="q-vv"><span class="v">66</span><span class="vsp">&nbsp;</span>Okintlan itlauelikniuan niman okintotokak;</div>
<div class="q">¡okimpijpinajtij para yeyika!<span id="bookmarks66"></span></div><span id="bookmarks66"></span><a id="v67"></a>
<div class="q-vv"><span class="v">67</span><span class="vsp">&nbsp;</span>Xokinselij iuejkakoneuan José,</div>
<div class="q">niman xokitlapejpenij itribu Efraín;<span id="bookmarks67"></span></div><span id="bookmarks67"></span><a id="v68"></a>
<div class="q-vv"><span class="v">68</span><span class="vsp">&nbsp;</span>Pero yej okitlapejpenij itribu Judá</div>
<div class="q">niman on itlajsojkatepeu Sión.<span id="bookmarks68"></span></div><span id="bookmarks68"></span><a id="v69"></a>
<div class="q-vv"><span class="v">69</span><span class="vsp">&nbsp;</span>Kampa okichijchiu iyektiopan,</div>
<div class="q">yejuan ueyixtikaj kenon cielo</div>
<div class="q">niman tilintikaj kenon tlaltikpak </div>
<div class="q">yejuan onyas para nochipa.<span id="bookmarks69"></span></div><span id="bookmarks69"></span><a id="v70"></a>
<div class="q-vv"><span class="v">70</span><span class="vsp">&nbsp;</span>Dios okitlapejpenij David itekitkau,</div>
<div class="q">yejuan tlajpixki katka ikan borregos.<span id="bookmarks70"></span></div><span id="bookmarks70"></span><a id="v71"></a>
<div class="q-vv"><span class="v">71</span><span class="vsp">&nbsp;</span>Okejkuanij ne kampa kintlajpiyaya on borregos,</div>
<div class="q">para yej okintlajpix itlapejpeniluan </div>
<div class="q">niman ijkon onochiu tlajpixki de on israelitas.<span id="bookmarks71"></span></div><span id="bookmarks71"></span><a id="v72"></a>
<div class="q-vv"><span class="v">72</span><span class="vsp">&nbsp;</span>Niman David okincuidaroj on israelitas, </div>
<div class="q">itlapajpeniluan Dios.</div>
<div class="b">&nbsp;</div>
<div class="q">Ijkon tej, sanoyej kuajli okincuidaroj </div>
<div class="q">niman okinyekan ikan kuajli iyojlo.<span id="bookmarks72"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
