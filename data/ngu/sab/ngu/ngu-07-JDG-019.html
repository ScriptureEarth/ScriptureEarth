<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19.18 </span><span class=\"ft\">Seki versiones kijtouaj: “nokuepa para ichan toTEKO”.</span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='ngu-07-JDG-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On levita niman itlakpasiuau</div></div><a id="v1"></a>
<div class="m">
<div class="c-drop">19</div> Ipan on tonaltin ijkuak on israelitas xe kipiyayaj iminrey, sen levita tlakatl yejuan chantiya ne kampaka más uejka ipan itepeyoj Efraín, iuan onen itlakpasiuau yejuan ualeuaya ipan on ueyikalpan Belén ne Judá.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero on siuatl okitlauelkajteu on tlakatl, niman oyaj ichan itataj ne Belén. Kemaj ipan naui metstli,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>on levita okitejtemoto para oksejpa kuikas ichan. On tlakatl okuikak itlakeual niman ome poloko. Niman on siuatl okiselij on tlakatl ichan itataj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Itataj on siuatl no okiselij ikan paktli niman okijlij ma nokaua iminuan. On levita niman itlakeual onokajkej ichan itataj on siuatl yeyi tonajli, otlakuajkej, otlaonikej* niman ompa okochkej.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kampa ika naui tonajli ijkuak kualkan, saniman onokuitejkej para yaskej, pero ijkuak ye yajtiaskiaj, on tajtli okijlij imon:</div>
<div class="p">—Xtlakua maski achijtsin chika xe tiau para tikxikos.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Niman on omemej oksejpa onotlalijkej, otlakuajkej niman otlaonikej*. Kemaj itataj on siuatl okijlij on tlakatl ma nokaua okse yejuajli niman ma noyolikaui kuajli.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Maski on levita onotelkets para yas, imontaj okichiu kanika para oksejpa okiteltij. Yejua ika onokau.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ijkuak ika makuijli tonajli, onokuiteu saniman para yas ichan, pero itataj on siuatl oksejpa okijlij itlaj ma kikua chika xe yau, para kixikos. Ijki tej, onokau hasta ijki otiotlakilij.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkuak on levita onotelkets para yas iuan itlakpasiuau niman itlakeual, imontaj okijlij ika sanoyej ye tiotlak katka, niman ika ye tlantikatka on tonajli. Niman oksejpa okijlij ma nokaua okse yeuajli niman iyolika ma nemi, para yas uajmostla saniman.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero on levita xok okinek onokau okse yeuajli. Yej oyaj iuan itlakpasiuau, itlakeual niman on ome ipoloko* yejuan yokinsillajtikaj. Ijkuak oajsikej nisiu Jebús kampa no itoka Jerusalén,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>on tlakeuajli okijlij on levita:</div>
<div class="p">—¿Ken tikita tla in tlayoua tikpanoskej ipan inueyikalpan on jebuseos?<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Niman on levita okinankilij itlakeual:</div>
<div class="p">—Xtitokauaskej ipan sen ueyikalpan tla xisraelita. Ma tiuiyan hasta Gabaa.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ma tikchiuakan kanika para in tlayoua titoseuiskej ipan on ueyikalpan Gabaa noso Ramá.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ijkon tej, onejnenkej. Niman ijkuak ye tlayouatikatka, oajsikej Gabaa, iueyikalpan itribu* Benjamín.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj okalakkej ipan on ueyikalpan para ompa onoseuijkej. Onotlalitoj plaza, pampa xakaj okinnots para onosekuiskej ichan.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Pero ijkuak ye tlayouatsin, opanok sen ueuentsin yejuan oualeu mijlaj ipan itekiu. Yejua on ueuetsin chantiya ken xchanej ipan on ueyikalpan Gabaa. Ompa chantiyaj on yejuan katkaj itribu* Benjamín niman on ueuentsin ualeuaya ipan itepiyoj Efraín.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijkuak on ueuentsin okintak on nejnenkej ipan on plaza, okintlajtoltij:</div>
<div class="p">—¿Kanon onenualejkej niman kanon nenyauij?<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Niman on levita okinankilij:</div>
<div class="p">—Tejuamej san tipanouaj. Otiualejkej Belén ne Judá, niman tiauij ipan itepeyoj Efraín kampa más uejka, kampa nejua nichanti. Oniajka Belén niman aman ninokuepa nochan<span class="footnote selectable" id="F-0"><sup>a</sup></span>, pero nikan xakaj otiknextijkej yejuan techseuis.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tikuajkij sakatl niman okseki intlakual topolokouan. No tikuajkij pan niman vino para nejua, nosiuau niman notlakeual. Xitlaj techpoloua.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Niman on ueuentsin okinankilij:</div>
<div class="p">—Nenueliskej nenkipanoskej nochan ipan in tlayoua. Nejua nemechmakas nochi tlinon mechpolos, pero maka xmokauakan nikan ipan in plaza in tlayoua.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>On ueuentsin okinuikak ichan. Niman chika on ueuentsin kintlakualtiaya iyolkauan on nejnenkej, yejuamej onokxipajpakkej, otlakuajkej niman otlaonikej*.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Chika yejuamej choj paktikatkaj, sekimej tlakamej xkuajkualtin chanejkej ipan on ueyikalpan, onotetekpankej iyeualkan on kajli, niman oksekimej opeu kimajmapeuaj itsakuijlou, niman okijlijkej on ueuentsin yejuan iyaxka* on kajli:</div>
<div class="p">—¡Xkuajkixti on tlakatl yejuan otikselij nikan mochan. Tejuamej tiknekij iuan totekaskej!<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pero on ueuentsin ouajkis ichan niman okiniknotlajtlanilij:</div>
<div class="p">—Ka, noamigos nemechtlajtlanilia maka xchiuakan on tlen xkuajli pampa in tlakatl notenotskau.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Xkitakan, nikan nemi nochpoch. Yejua ichpochtli, niman no nikan nemi itlakpasiuau in tlakatl. Nikinkixtis para xkinchiuilikan tlen nenkinekiskej. Pero in tlakatl maka itlaj nenkichiuiliskej.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Pero on tlakamej xokinekkej okakkej on ueuentsin. Yejua ika, on levita okonan itlakpasiuau niman okuajkixtij ipan ojtli, niman on tlakamej okichiualtijkej iuan onotekakej ipan nochi on yeuajli hasta ijki otlanes, niman kemaj okimakajkej.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ye uajtlanestiaya ijkuak on siuatl oajsik ichan on ueuentsin kampa nemiya iueuentsin. Ompa kiauatempan ouetstajsik niman omik.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak on levita onokuiteu niman okitlapoj on tsakuijlotl para kasiskia iojui, okitak itlakpasiuau ompa tlajkaltok kiauatempan niman onmajmasojtikatka ipan ipan on kiauatentli.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Kemaj on levita okijlij:</div>
<div class="p">—Xmokuiteua, niman tiauij.</div>
<div class="p">Pero on siuatl xokinankilij pampa miktoya. Kemaj on tlakatl okitlalij on mikatsintli ipan ipoloko* niman oyaj ichan.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Ijkuak oajsik ichan, okikuik sen cuchillo niman okitejtek majtlaktli uan ometipan itlakpasiuau. Kemaj okititlan se pedazo ipan cada tribu* de Israel.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nochimej yejuan kitayaj kijtouayaj:</div>
<div class="p">—Desde ijkuak on israelitas okiskej ne Egipto, xkaman nochiuaya itlaj kenin. Kuajli ma tiknemilikan tlinon tikchiuaskej.<span id="bookmarks30"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
