<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Job 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "ngu-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-18-JOB-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Job&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='ngu-18-JOB-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">30</div> "Pero aman noka uetskaj on yejuan más telpokamej xken nejua, yejuan imintajuan xkaman nikinmakas tekitl para ma kimpaleuikan notskuiuan yejuan kintlajpiyaj noborregos<span id="bookmarks1"></span> <a id="v2"></a><span class="v">2</span><span class="vsp">&nbsp;</span>¿Tlinon ika nechpaleuiskiaj? Yejuamej nion xok makojkojtikej,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>pampa sanoyej temojtij ken mayanayaj niman semi xtlakuayaj. Ijkuak tlayoua, yayaj uejka kampa tlakauyan para kontetejxouayaj kojneluamej yejuan uakej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Konuiuitlayaj xojtli yejuan chichik ipan tlakotepajsojli para kikuayaj, niman kisentlaliayaj ineluayouan nextamalkojtli para kitlatiayaj niman ika nototoniayaj.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yejuamej xakaj kiminnekiya, kintsajtsiliayaj ken yakaj tlachtekkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Chantiyaj ijtik ostokaltin, ipan atlautin niman ipan teostomej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kuaochokayaj ken itlaj kokoyomej ijtik tlakoyoj niman nosentlaliayaj intsajlan uitskojtin.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejuamej xitlaj uelij kichiuaj. Xakaj kimati ken imintoka, niman xakaj kintlakaita. Yejua ika, okinuajkixtijkej inkalpan.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>"Aman, yejuamej noka uetskaj, niman nopan kamanalouaj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nechtlalkauiyaj pampa nechtlajyelitaj, niman hasta nechchijchaj nixko.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aman, pampa Dios yonechixpoloj, xok yakaj nechtlakaita.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Miyekej nechajteyeualouaj para tlamach nechalijliaj, niman nechmajmapeuaj para ma niuetsi niman ma nimiki.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nechtlaliliaj tlatlalijli para nechchiualtiaj ma ninesi ika xnikuajli tlakatl, niman xakaj nechmanauiya.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nopan okalakkej ikan chikauak kakistilistli ken kichiuaj on soldados ijkuak kitekoyoniaj para kalakij ipan sen tepanchinantli.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nopan ouajlaj sen ueyi nemojtijli. On tlakaitalistli yejuan nechpiyaliayaj, oyaj ken itlaj ajakatl. On kuajli nemilistli yejuan nikpiyaya, opopoliu ken itlaj moxtli.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>"Aman nejua xok nikneki ninemis; notlajyouilis xok nikxikoua.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On tlen tekokoj kalaki hasta ipan noomiyouan niman xkaman tlami; ijkuak tlayoua sanoyej ninokokoua niman sanoyej nitlajyouiya.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Dios yonechajsik ipan nokechkojyo, niman sanoyej chikauak kitsejtseloua notlaken.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yonechtlajkal ipan sokitl ken kixiniskia itlaj tlalkuechtli niman tlikonextli.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>"Timitstlajtlanilia noDios xnechpaleui, pero tejua xtinechnankilia. Niuajlau mixpan, pero tejua ken xtinechitasia.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Noka timauiltia hasta kampa xok ueli. Ikan nochi mopoder, tinechtlaueltotoka.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Tikchiua para on ajkomalokotl ma nechuika, niman on ajakakiautli ma nechtsejtselo.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ye nikmatstikaj ika tejua tikneki ma nimiki, para tinechuikas kampa yauij nochimej on yejuan mikij.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>"Nejua nochipa onikpaleuij yejuan mayanki ijkuak nechtlajtlaniliaya ma nikpaleui.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nochipa nichokaya ipampa on yejuan tlajyouiya, niman nochipa onikiknelij yejuan xitlaj* kipiya.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nejua nikchaya nikpiyas pakilistli, niman yej nopan oualaj ajmantli; nikchaya tlauijli, niman yej ouajlaj tlayouajlotl.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Xueli ninoteltia ika najmankamiki; mojmostla nitlajyouiya.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ipan nonemilis onkaj ajmantli; para nejua ken nochipa moxtentok. Imixpan nochimej nitlajtlani yakaj ma nechpaleui.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Pero aman nechitaj ken niinmikniu on tepeyolkej imintoka chacales, niman ken notlajsojkaikniuan yeskiaj on uejueyitotomej imintoka avestruces.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nochi nokuetlaxyo yotlileu, niman notlalnakayo sanoyej chikauak totonia.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Aman, yej najmankachoka ijkuak on arpas niman on akatlapitsaltin nikinkaki.<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
