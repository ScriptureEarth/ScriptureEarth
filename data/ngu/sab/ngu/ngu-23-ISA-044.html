<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 44</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-043.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;44&nbsp;&nbsp;</a></span>
  <span class="button"><a href='ngu-23-ISA-045.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">ToTEKO san yejua Dios</div></div><a id="v1"></a>
<div class="m">
<div class="c-drop">44</div> ToTEKO kijtoua: "Aman xnechkakikan israelitas, iuejkakoneuan Jacob, notekipanojkauan yejuan onemechtlapejpenij.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nejua ninemoTEKO, yejuan onemechmakak nemilistli. Nejua onikchiu para xmochiuakan ijtik nemonanaj ijkuak xe nentlakatiyaj; niman nejua nemechpaleuiya. Maka xmomojtikan israelitas, iuejkakoneuan Jacob, notekipanojkauan yejuan onemechtlapejpenij.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nejua nikchiuas ma onya miyek atl ipan on xalpatlajkan. Nikchiuas ma onya ayajtoktsitsimej ipan on tlajli uaki. Nejua nikinmakas sen yenkuik nemilistli on nemouejkakoneuan, niman impan niktlalis notlatiochiualis.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Niman yejuamej kuajli noskaltiskej kenon xojtli yejuan kipiya miyek atl, kenon kojtin álamos yejuan onokej atempan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sekimej uelis kijtoskej: ‘Niteyaxka itech toTEKO’, niman oksekimej kijtoskej: 'Niteuejkakoneu itech Jacob'. Oksekimej, uej kijkuiloskej ipan inma: ‘Niiyaxka noTEKO’, niman notokayotiskej, Israel.”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>On toTEKO yejuan nochi ueli kichiua, yejuan iminRey on israelitas niman imintemakixtijkau, no ijkin kijtoua: “Nejua nochipa oninen niman nochipa ninemis.  Nejua, san nejua niDios, xnemi okse.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>¿Akinon okse nemi yejuan okichiu on tlen nejua onikchiu? Ma tlajto, niman ma nechijli. ¿Akinon desde yeuejkaui okijtoj tlinon nochiuas sakin, niman kijtoua tlinon ye nochiuas?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>¡Maka xmomojtikan, yej xmoyolchikauakan! Nejua onemechijlij niman onemechmachistij desde yeuejkaui on tlen nochiuas, niman nemejuamej nennotestigos. Nejua, san nejua niDios akin melauak niDios. Xnemi okse dios yejuan temanauijketl. Xnikixmati okse."<span id="bookmarks8"></span></div>
<div class="s2"><div id="s2">On yejuan kinmauistiliaj ídolos, kichiuaj tontojyotl</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Isaías okijtoj: "On yejuan kinchijchiuaj ídolos, sanenkaj tekitij, pampa on ídolos yejuan yejuamej kinchijchiuaj niman sanoyej kintlajsojkaitaj, nion achijtsin xitlaj ika tepaleuijkej. On yejuan kinmauistiliaj on ídolos, nemij ciegos niman semi tontos. Yejua ika, nopinajtiskej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>On yejuan kichijchiua sen ídolo niman kimauistilia ken sen dios, san tlanenkaua.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman nochimej on yejuan kimauistiliaj on ídolo, nopinajtiskej. On yejuan kinchijchiuaj ídolos, san tlaltikpaktlakamej. Tla nochimej yejuamej nosentlaliskej san sekan para nechixnamikiskej nejua yejuan niiminteyolkuitijkau, sanoyej nopinajtiskej niman sanoyej nomojtiskej.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Ma tikitakan tlinon kichiua sen teposchijchijketl: yejua kixotlaltia sen tepostli ipan tlitl. Kemaj kitetsotsona ikan martillo niman peua kixneskayotijtiu sen ídolo. On teposchijchijketl chikauak tekiti ikan imauan, pero tla xtlakua, xok kojtik, niman tla xatli, siaui.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Noso ma tikitakan tlinon kichiua sen kojxinketl: Yejua kitejtemachiua sen kojtli ika sen regla, niman kichijchiua sen tlaixkopinajli ika ilápiz. Kemaj ika sen tepostli peua kixima on kojtli, niman peua kixneskayotijtiu sen ídolo yejuan tlajtlacha ken sen tlaltikpaktlakatl. Niman ixko on ídolo kaua semi ken sen tlaltikpaktlakatl, para kemaj kitlalia ipan sen tiopan.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Noso yakaj kintôka cedroskojtin, niman on kiautli kichiua ma noskaltikan. Niman ijkuak on cedroskojtin yonoskaltijkej, kinteki. Noso tlamo, kintôka on kojtin cipreses noso robles, niman kincuidaroua hasta kaman kuajli noskaltiaj ijtik on kojyoj.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj on kojtin kinmatsojtsontekij para ika tlatlatiaj. Niman on tlitl ika noskouaj niman ika kikxitiaj pan. Niman okseki on kojtli tlatsojtsontektli, kitekitiltiaj para ika kichijchiuaj sen ídolo yejuan ixpan notlakuantelketsaj para kimauistiliaj.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'Noso no, yakaj kitlatia seki on kojtli, niman ompa kikxitia nakatl para tlakua hasta kaman ixui. Niman no, ompa noskoua, niman kijtoua: '¡Sanoyej kuajli machisti in tlitl yejuan ika ninoskoua! ¡Aman ye nixotlatikaj!'<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman okseki on kojtli yejuan nokaua, ika kichijchiua sen ídolo, niman ixpan notlakuantelketsa para kimauistilia, niman ijkin itech noueyikatsajtsilia: '¡Xnechmanaui, pampa tejua tinodios!'<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'On yejuan ijkon kichiuaj sanoyej tontos, niman xkimatij tlinon kichiuaj pampa semi ixtsajtsakutokej. Xitlaj kajsikamatij pampa intlamachilis tsakutikaj.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejuamej semi nion xtlanemiliaj, nion xkipiyaj tlamachilistli niman kajsikamatilistli para uelis kijtoskej: 'Seki in kojtli ika onitlatlatij, niman ipan itlixochyo onikikxitij pan niman nakatl, niman kemaj onikuaj. Niman seki on kojtli yejuan onokau, ika onikchijchiu yejua in tetlajyeloj ídolo. Tla ijkon tej, on tlen nikmauistilijtikaj, san sen kojtlajko.'<span id="bookmarks19"></span> <a id="v20"></a><span class="v">20</span><span class="vsp">&nbsp;</span>On yejuan ijkon kichiuaj, ken kinkualtiskiaj tlikonextli pampa sanoyej kinkajkayajtokej, niman yejuamej kitlalijtokej iminyojlo ipan on yejuan xuelis itlaj ika kimpaleuis. Yejuamej nion xueli kinemiliaj ika on tlen kichiuaj nochi tlakajkayaualistli."<span id="bookmarks20"></span></div>
<div class="s2"><div id="s3">ToTEKO kinmanauiya niman kintlapojpoluiya on israelitas</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>ToTEKO okijtoj: “Nemejuamej israelitas, iuejkakoneuan Jacob, xkelnamikikan ika nemejuamej nennotekipanojkauan. Nemejuamej nennotekipanojkauan pampa nejua onemechmakak nemilistli. Nemejuamej israelitas, maka xnechelkauakan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nejua yonemechtlapojpoluilij nemotlajtlakoluan niman nochi on tlen xkuajli onenkichijkej. Yonikpopoloj nemotlajtlakoluan ken popoliui on moxtli. Xmokuepakan notech, pampa nejua yonemechmanauij.”<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>On tiotlajtojketl Isaías okijtoj: "Tejua cielo, ¡xmokuikati chikauak ikan paktli, ipampa on tlen toTEKO yokichiu! ¡Xtsajtsi ikan paktli, nochi tlaltikpaktli! ¡Nemejuamej tepemej niman on kojtin yejuan onkaj nochiuiyan kampa kojyoj, xtsajtsikan ikan paktli, pampa toTEKO yokiteititij iueyilis ijkuak okinmanauij on israelitas, iuejkakoneuan Jacob!"<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>On nemoTEKO, niman nemoTemakixtijkau yejuan okichiu para xmochiuakan ijtik nemonanaj antes nentlakatiskej, ijkin kijtoua: “Nejua ninemoTEKO, akin oniktlalij nochi tlen onkaj. Nejua, san nejua onikipatlau on cielo niman oniktlalij on tlaltikpaktli; xakaj onechpaleuij.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Nejua nikchiua para maka ma nocumpliro on tlen kijtouaj on yejuan tlakajkayajkej yejuan noteneuaj tiotlajtojkej, niman nikchiua para on yejuan tetlatejtemouiliaj ma tlamachilispoliuikan. Nejua nikchiua para maka nochiuas on tlen kijtouaj on tlamatkej, yej nikchiua para ma kichiuakan tontojyotl.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Pero on tlen notekipanojkauan kijtouaj nochiuas, uej nikchiuas para ma nocumpliro, niman nikchiuas para nochi kuajli ma kisa on tlen notemachistijkauan kijtoskej. Nejua nikijtoua ika ipan on ueyikalpan Jerusalén oksejpa nochantiuas. On uejueyikalpanmej de ne Judá oksejpa kinchijchiuaskej, niman nochi tlen okinxoxotonilijkej, oksejpa kichijchiuaskej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nejua uelis nitlanauatis ma uaki on mar, niman on ríos no ma uakikan.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nejua nikijlia on rey Ciro: 'Tejua tinotlajpixkau para on notlapejpeniluan; motechkopa tejua, nikchiuas nochi tlen yonikijtoj nikchiuas.' Niman on ueyikalpan Jerusalén nikijlia: 'Tejua oksejpa mitschijchiuaskej.' Niman on ueyitiopan nikijlia: 'Oksejpa mitschijchiuaskej desde mopeuyan.' "<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
