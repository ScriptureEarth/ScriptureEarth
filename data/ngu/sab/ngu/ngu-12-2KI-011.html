<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-12-2KI-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Atalía niman Joás</div></div><a id="v1"></a>
<div class="m">
<div class="c-drop">11</div> Ijkuak Atalía, inanaj on rey Ocozías, okimat ika ikoneu yomik okichiu kanika para nochi ifamilia on rey mikiskej pampa yejua kinekiya tlamandaros.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero Josaba, (ichpoch on rey Joram, ikniu Ocozías) okonan on konetsintli Joás, ikoneu Ocozías para okejkuanij intech on oksekimej ikoneuan on rey yejuan yopejka kinmiktiaj. Yejua okiyan ipan sen kalijtik iuan on siuatl yejuan okiskaltij, niman ijkon Atalía xouel okimiktij.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman Josaba okiyan Joás chikuasen xipan ipan itiopan toTEKO chika Atalía tlamandarouaya ipan on país.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kampa ika chikomej xipan ika Atalía tlamandarouaya, on ueyi tiopixki Joiada otlatitlan ma kinnotsatij on soldadostlayekankej intech 100 soldados , niman on cereteos, niman on tlajpixkej. Kemaj okinchiualtij ma kalakikan ipan itiopan toTEKO, kampa yejua nemiya, niman ompa inuan okichiu sen pacto* ikan tlajtolmakalistli para kichiuaskej on tlin yejua kinmijlis. Niman kemaj okintitij Joás, ikoneu on rey Ocozías.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kemaj okinnauatij: "Nemejuamej yejua in nenkichiuaskej: Se parte de on yeyi grupo de nemejuamej tlajpiyaskej ipan on palacio ipan on tonajli sábado.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Okse parte de on yeyi grupo tlajpiyas ipan on kalakiloyan kampaka sur.  Niman on okse parte de on yeyi grupo tlapiyas ikuitlapan on kalakiloyan kampaka on soldados chantij. Ijkin nemejuamej uelis nentlapiyaskej ipan on palacio nemopatlatiaskej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkon tej, on okse ome grupo yejuan xok tekiti ijkuak sábado, ontlajpiyaskej ipan iueyitiopan toTEKO, para kimanauiskej Joás, on yenkuik rey.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nemejuamej nemotelketsaskej iyeualkan on rey, niman cada se kimapixtias itepos. Niman san akinon yejuan kinekis kalakis kampa nemi on rey, ika onkaj nenkimiktiskej. Nemejuamej nenyaskej iuan on rey san kanon kampa yejua yas."<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Cada soldadojtlayekanki okichiu ken Joiada otlamandaroj niman okinuikak isoldados itech on tiopixki Joiada, sanken* on yejuan tlami intekiu ipan sábado niman on yejuan peua tekitij ipan sábado.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj on tiopixki okiminmakak on soldadostlayekankej on lanzas niman on escudos yejuan iyaxka* katka on rey David yejuan onkatka ne ipan on iueyitiopan toTEKO.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Se tlatekpantli onotelketskej desde iyekmakopa on ueyitiopan, hasta iopochmakopa on ueyitiopan, niman iyeuelkan on tlaixpan*. Niman ijkon kiyeualojtikatkaj on rey ika imintepos ipan iminma para kimanauiyayaj on rey.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj on tiopixki Joiada okuajuikak Joás, okitlaliltij on korona ipan itsontekon niman okimakak on amamoxtli* yejuan kipiyaya on temachtilistli ken tlamandaros, okikuatêki ikan aceite niman okiteneu rey.  Nochimej nomatlaxkalouayaj, niman ijkin tsajtsiyaj: "¡Ma ueyixtia on rey!".  <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ijkuak on reina Atalía okak ken chikauak tsajtsiyaj on tlakamej niman on soldados, oyaj ipan on iueyitiopan toTEKO kampa nochimej nemiyaj on tojlamej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ompa Atalía okontak on rey ikatikatka itech on pilar kampa nochipa notelketsaya sen rey ijkuak kemach kiteneuayaj ken rey.  Niman iyeuelkan on rey nemiyaj on tlapaleuijkej niman on tlakamej yejuan kimpitsayaj tlapitsaltin. Nochi on tlakamej yejuan ouajlajkej de nochiuiyan ipan on país pakiyaj.  Kemaj Atalía ikan miyek itlauel, okitetsayantiaj itekiuajtlaken niman otsajtsik:</div>
<div class="p">—¡Yonechkuilij notekiuajyo! ¡Yonechkuilij notekiuajyo!<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj on tiopixki Joiada okinnauatij on soldados tlayekankej:</div>
<div class="p">—Xkixtikan Atalía ipan in ueyitiopan, niman xmiktikan iuan san akinon yejuan kinekis kimanauis, pero maka nenkinmiktiskej ijtik iueyitiopan toTEKO.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijki tej, on soldados okajsikej Atalía, okuikakej niman okimiktijkej ne kampa kalakij on caballos ipan on palacio.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Sakin on tiopixki Joiada okichiu para, on rey niman on chanejkej okichijkej sen pacto iuan toTEKO para ijkon onochijkej tetlapejpeniluan itech toTEKO. Niman no okichijkej sen pacto on chanejkej iuan on rey.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj nochimej on chanejkej oyajkej itech itiopan Baal niman okixoxotonijkej.  No ijki, okintetlajtlapankej on ídolos niman tlaixpantin*. Niman Matán, on yejuan itiopixkau Baal, okimiktikej ixpan semej de on itlaixpanuan*. Kemaj, on tiopixki Joiada okintlalij tlajpixkej itech iueyitiopan toTEKO.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Joiada okinyekan on soldadostlayekankej intech 100 soldados , on cereteos, on tlajpixkej, on chanejkej, niman okuikakej on rey desde iueyitiopan toTEKO hasta ipan ipalacio on rey. Yejuamej okalakkej ipan on palacio ipan on tsakuijlotl kampa on tlajpixkej kalakij. Kemaj Joás onotlalij ipan itrono niman opeu tlamandaroua.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nochimej on chanejkej kipiyayaj pakilistli niman on ueyikalpan okipix yolseuilistli pampa aman Atalía xok nemiya, pampa okimiktijkej ikan espada nisiu ipalacio on rey.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Joás kipiyaya chikome xipan, ijkuak opeu tlamandaro ken rey.<span id="bookmarks21"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
