<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-07-JDG-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Itribu* Dan kinmauistilia iídolos Micaías </div></div><a id="v1"></a>
<div class="m">
<div class="c-drop">18</div> Ipan on tonaltin xe nemiya sen rey ne israel. Niman itribu* Dan no sanken* xe kipiyayaj inueyitlalpan niman kitejtemojtinemiyaj kanon nochantiskej.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kemaj itribu* Dan okintitlankej makuiltimej tlakamej yejuan xmojkej desde Zara niman Estaol para ma ichtatlajtlachatij ipan on región. In makuiltimej tlakamej oyajkej ipan itepeyoj Efraín. Oajsikej ichan Micaías niman ompa onokajkej ipan on yeuajli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkuak ye nemiyaj nisiu ichan Micaías, okitlajtolixmatkej on levita. Yejua ika, okinisiuikej niman okitlajtoltijkej:</div>
<div class="p">—¿Akinon omitsajuikak nanika? ¿Tline nikan tinemi? ¿Tlinon otiktejtemoko nikan?<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman on levita okintlajtlajtouilij tlen Micaías okichiu ipampa. Niman okinmijlij ika okitlalij para itiopixkau.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj on tlakamej okijlijkej:</div>
<div class="p">—Xtlajtolti Dios para tikmatiskej tla kuajli tiuajtokuepaskej kampa tiauij.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Niman on tiopixki levita okiminnankilij:</div>
<div class="p">—Nemoyolika xuiyan, toTEKO mechmanauis nochiuiyan kampa nenyaskej.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj on makuiltimej tlakamej oyajkej ipan on ueyikalpan Lais. On chanejkej ipan on ueyikalpan chantiyaj iminyolika ijkon ken nouikaj on tlakamej sidonios. Chantiyaj ikan yolseuilistli niman xakaj kimpasolouaya nion xitlaj kimpolouaya. Yejuamej nemiyaj uejka de on oksekimej sidonios niman xakaj iuan nouikayaj.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak on makuiltimej tlakamej onokuepkej ipan on uejueyikalpanmej Sorá niman Estaol, on inchanejkauan israelitas okintlajtoltikej:</div>
<div class="p">—¿Kenijki onenuajmokuepatoj?</div>
<div class="p">Niman yejuamej otenankilijkej:<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>—Otiknejnenkej imanian on región niman otikitakej ika on tlajli sanoyej kuajli. ¡Tiauij tikonminuijsokij! ¡Maka san nikan xejeuatiakan niman xitlaj nenkichiuaj! ¡Ika onkaj tikontlaniskej on tlajli!<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak ompa nenmajsiskej nenkitaskej ika on tlakamej chantij iminyolika niman kipiyaj miyek tlaltin yejuan nochi kipiya, niman Dios mechyaxkatis on tlajli.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>600 tlakamej yejuan kisaj itech itribu* Dan okiskej ne Sorá niman ne Estaol ikan intepos.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman oajsikej ne ipan iueyitlalpan Judá, niman onokajkej nisiu on ueyikalpan Quiriat-jearim kampaka ikalakiyan tonaltsintli ne kampa aman itoka Campamento de Dan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj oyajkej ipan on itepeyoj Efraín niman oajsikej ichan Micaías.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj on makuiltimej tlakamej yejuan oichtakatlajtlachatoj ipan iregión Lais okinmijlijkej on oksekimej tlakamej:</div>
<div class="p">—¿Nenkimatij tlinon? Otikitakej ipan sen kajli onkaj sen tlakempani yejuan xkipiya imatlaken, niman dioses yejuan iyaxka Micaías niman ifamilia. Niman no onkaj sen ídolo yejuan okalauilijkej plata. ¿Tlinon nenkinemiliaj nenkichiuaskej?<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj on yejuan oichtakatlajtlachatoj ipan iregión Lais onoxelojkej intech on oksekimej niman oyajkej ichan on telpochtli levita ichan Micaías, niman okitlajpalojkej<span id="bookmarks15"></span> <a id="v16"></a><span class="v">16</span><span class="vsp">&nbsp;</span>chika on 600 soldados ikan intepos yejuan kisaj itech itribu* Dan kichayaj kiauatempan.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On makuiltimej tlakamej yejuan oichtakatlajtlachatoj, yejuamej achtoj okalakkej ipan on kajli niman okiktikej on ídolo yejuan okalauilijkej plata, on tlakenpani yejuan xkipiya imatlaken, niman on dioses yejuan iyaxkauan Micaías, chika on tiopixki onokau kiauatempan iminuan on 600 soldados.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ijkuak on tiopixki okitak ika on makuiltimej tlakamej okalakkej ichan Micaías niman okuikej on ídolo de plata, on tlakenpani yejuan xkipiya imatlaken, niman on dioses yejuan iyaxkauan Micaías niman ifamilia, okinmijlij:</div>
<div class="p">—¿Tline ijkon nenkichiuaj?<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Niman yejuamej okinankilijkej:</div>
<div class="p">—¡Maka xnauati, maka xkijtoj nion se tlajtojli, niman xuajla touan! Tiknekij xtechpaleui ken tiopixki niman xmochiua totlajtolpaleuijkau ken sen tajtli yeskia para tejuamej. ¿Tlen xmás kuajli titiopixki yes itech nochi se tribu* de Israel xken san itech ifamilia se tlakatl?<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>On tiopixki okuelkak on tlen okijlijkej. Okonkuik on ídolo, on tlakempani yejuan xkipiya imatlaken, niman on dioses de ifamilia Micaías, niman oyaj iminuan on tlakamej yejuan kisaj itech itribu* Dan.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yejuamej oksejpa opeu nejnemij inuan inkoneuan, inyolkauan, niman nochi tlen kipiyayaj ne inyakapan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ijkuak ye uejka yayaj, Micaías onosentlalij iuan inisiuchanejkauan niman okintojtokakej.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Kemaj ijkuak on tlakamej de itribu* Dan okitakej ika kintojtokaj, niman okakkej ika kinuajtsajtsilijtiuij, onokuepkej niman okitlajtoltijkej Micaías:</div>
<div class="p">—¿Tlinon mopan nochiua? ¿Tline sanoyej titechtsajtsilia?<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Niman Micaías okiminankilij:</div>
<div class="p">—Nemejuamej nenkiktij nodioses yejuan nejua onikinchijchiu, niman no nenkuikaj no tiopixkau, niman nochi nennechkuiliaj. ¿Niman yej nennechtlajtoltiaj tlinon nopan nochiua?<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Pero on tlakamej de itribu* Dan okinankilijkej:</div>
<div class="p">—Maka xtechtsajtsili, pampa sekimej yejuan touan uajlauij uelis kualaniskej niman mitsuijsojkiskej, niman mitsmiktiskej iuan nochi mofamilia.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkuak Micaías okitak ika on tlakamej de itribu* Dan sanoyej miyekej, yejua oyaj ichan, niman on tlakamej de itribu* Dan sanken* onejnenkej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Okiktikej nochi on tlen Micaías okichijchijka, niman okuikakej itiopixkau, niman oajsikej ipan on ueyikalpan Lais. Ompa on chanejkej kuajlotika nemiyaj niman xitlaj* nouijsokilistli kitenmatiyaj. Pero on tlakamej de itribu* Dan okinmiktijkej nochimej on chanejkej ika iminespada niman okitlatijkej on ueyikalpan.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman pampa on ueyikalpan Lais uejka kitstikatka Sidon, niman xakaj iuan nouikayaj, xkipiyayaj akinon kinmanauis. On ueyikalpan onkatka ipan on ixtlauatl yejuan onkaj itech Bet-rehob. Sakin on tlakamej yejuan okiskej itech itribu* Dan oksejpa okichijchijkej on ueyikalpan Lais niman ompa onochantijkej.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Maski achtoj itoka katka Lais, yejuamej okitokayotijkej Dan ken itokakatka iminuejkatataj yejuan ikoneu katka Israel.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Ompa, okitlalijkej on ídolo de plata para kimauistiliayaj. Intiopixkau katka Jonatán, itelpoch Gersón niman ixuiu Moisés. Sakin iuejkakoneuan Jonatán onochijkej tiopixkej itech itribu* Dan hasta ijkuak ouetskej imak Babilonia.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Nochi on tonaltin ijkuak iyektiopan toTEKO onkatka ne Silo, on ídolo yejuan okichijchika Micaías ompa onkatka ipan iueyikalpan Silo.<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
