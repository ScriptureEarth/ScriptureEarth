<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-25-EZK-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On tlatlachalistli ken sen temiktli kampa Ezequiel okitak on tlajtlamach tlen sanoyej tetlajyeloj yejuan kichiuayaj ne Jerusalén (8.1 - 11.25)</div></div>
<div class="s2"><div id="s2">On tlatlachalistli kampa Ezequiel okitak iueyilis Dios</div></div><a id="v1"></a>
<div class="m">
<div class="c-drop">8</div> Ipan on ika makuijli tonajli de on ika chikuasen metstli, ijkuak tikuikayaj chikuasen xipan ika otechajsikej niman otechuikakej ne Babilonia, nejua niyeuatikatka nochan iminuan on tlayekankej de Judá.  Kemaj san ijsijkapan, toTEKO Dios nopan okitlalij ipoder,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>niman onechititij sen tlatlachalistli ken notemikpan,  kampa onikitak nemiya yakaj ken sen tlaltikpaktlakatl.  Kampa ken ixijlan para tlatsintlan, onikitak nesiya ken itlaj tlitl, niman de ixijlan para tlakpak,  onikitak petlaniya kenon tepostli yejuan sanoyej petlanki.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On ken tlaltikpaktlakatl okipatlau ken itlaj ima, niman  onechkitskij ipan notson.  Kemaj iespíritu Dios onechuikak tlakpak ipan ajakatl, ixko on cielo, niman ipan on tlatlachalistli ken notemikpan yejuan Dios  nechititijtikatka,  onikitak ika iespíritu Dios onechuikak Jerusalén.  Niman onechajxiltij itech ikalakiyan on ueyikalpan yejuan nokaua kampaka norte,  itech on ueyitsakuijlotl yejuan nokaua tlaijtik,  kampa nemi on ídolo yejuan sanoyej kualania toTEKO.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Niman ompa onkatka on petlankatlauijli yejuan kixnextia on Dios de Israel ikan iueyilis, ijkon ken yonikitaka ipan on achtoj tlatlachalistli ken notemikpan, ipan on ixtlauatl.<span id="bookmarks4"></span></div>
<div class="s2"><div id="s3">On tlatlachalistli kampa Ezequiel okitak on tlen sanoyej xkuajli nochiuaya ipan on ueyitiopan</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj Dios onechijlij:  “Tejua tlaltikpaktlakatl, xontlacha kampaka norte.”  Niman nejua onontlachix kampaka norte.  Niman ipan ikalakiyan on ueyikalpan,  itech on ueyitsakuijlotl yejuan onkatka nisiu on tlaixpan,  onikontak on ídolo yejuan sanoyej kualaniaya toTEKO.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj Dios oksejpa onechijlij:  “Tejua tlaltikpaktlakatl, ¿Tikita on tlen sanoyej tetlajyeloj yejuan kichiuaj on israelitas,  yejuan ika kichiuaj para nejua ma niktlalkaui noueyitiopan?  Pero poliui tikitas okseki tlajtlamach yejuan más xkuajli.”<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj yejua onechuikak ikalakiyan on kiauak de on ueyitiopan,  niman onikitak ika on tepanchinantli koyonki katka.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj Dios onechijlij:  “Tejua tlaltikpaktlakatl, más ueyi xtlapo kampa koyonki on tepanchinantli.”</div>
<div class="p">Niman ijkuak nejua onikchiu on tlen onechnauatij,  oniknextito onkaj sen tsakuijlotl yejuan ichtakaonkaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj oksejpa onechijlij:  “Xkalaki niman tikitas on tlajtlamach tlen sanoyej xkuajli kichiuaj ompa.”<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman nejua onikalak,  niman ipan nochi on kech ika ueyak on tepanchinantli,  onikitak ompa yokinmixneskayotijkej nochimej on sesentlamantikej yolkej yejuan noteuilanaj  niman oksekimej yolkej yejuan xchipajkej ixpan Dios.  Niman no okinmixneskayotijkej nochimej on sesentlamantikej ídolos de on israelitas. <span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ompa nemiyaj 70 uejueyitlayekankej israelitas  yejuan kinmauistiliayaj on ídolos.  Semej yejuamej katka Jaazanías, ikoneu Safán.  Niman cada se kimapixtikatka ipopochkontsin kampa kisaya tilauak ipokyo on kopajli.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj Dios onechijlij:  “Tejua tlaltikpaktlakatl,  ¿Tikita tlinon kiichtakachiuaj on uejueyitlayekankej israelitas?  Cada se nemi kampa kimauistilijtikaj iídolo. Ijkon kichiuaj pampa yejuamej kinemiliaj xnikinta,  niman kinemiliaj yoniktlalkauij in país.”<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj oksepa onechijlij:  “Pero xuajla nouan, poliui tikitas okseki tlajtlamach tlen kichiuaj yejuan más sanoyej xkuajli.”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj onechuikak itech ikalakiyan on iueyitiopan toTEKO, itech on ueyitsakuijlotl yejuan nokaua kampaka norte.  Ompa yejyeuatikatkaj keskimej siuamej,  niman chokatikatkaj pampa omik on dios Tamuz.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj Dios onechijlij:  “Tejua tlaltikpaktlakatl, ¿tikita yejua in? Pero sanken tikitas okseki tlajtlamach yejuan más sanoyej tetlajyeloj.”<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Dios onechuikak ipan ikiauakpitentsin on iueyitiopan.  Nisiu ikalakiyan on yektiopan, itlajkotkan on kiauak kampa onkaj on kalixpan niman on tlaixpan, nemiyaj kanaj sempoajli uan makuijli tlakamej.  Yejuamej xontlachixtikatkaj itech on yektiopan,  yej ontlachixtikatkaj kampaka ikisayan tonaltsintli.  On tlakamej notlakuantelketsayaj niman nopachouayaj hasta ipan tlajli para kimauistiliayaj on tonaltsintli kampaka uajkisa.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj toTEKO onechijlij:  "¿Tejua tlaltikpaktlakatl, tikita on?  In chanejkej nikan Judá,  xyolpachiuij san kichiuaj nikan itech noueyitiopan on tlen sanoyej tetlajyeloj,  yej no, yokitemiltikej in país ikan tlauelîjlotl.  Yejuamej sa ika nemij kichiuaj para ma nikualani,  niman kichiuaj para on inxompayejyeualis ma yejko notech ken itlaj yejuan sanoyej molonki.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero nejua nikintitis ika sanoyej yonikualan. Nion achijtsin xnikinmiknelis.  Maski yejuamej chikauak noueyikatsajtsiliskej notech, nejua xnikinkakis."<span id="bookmarks18"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
