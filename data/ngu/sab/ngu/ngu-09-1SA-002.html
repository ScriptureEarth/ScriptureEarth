<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2.8 </span><span class=\"ft\">Notlajtlayeuiya kijtosneki: “Kitlajtlani limosna ipan ojtli”.</span></div>",
    "F-1": "<div class=\"footnote-p\"><span class=\"fr\">2.13 </span><span class=\"ft\">Sekimej versiones kijtouaj ika on versiculos matlaktli uan yeyi niman matlaktli uan naui on tiopixkej kichiuayaj intekiu ken kitocaroua, niman ipan versiculo kaxtojli* kijtouaj, ika itlakeual on tiopixki yejua kichiuaya on tlen xkuajli. Pero okseki versiones ipan versículos matlaktli uan yeyi hasta kaxtojli* kijtouaj, ika on tiopixkej xkuajli kichiuayaj ipan intekiu.</span></div>"
};

initFootnotes(footnotes);

});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-09-1SA-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ana okuikatlalij toTEKO</div></div><a id="v1"></a>
<div class="m">
<div class="c-drop">2</div> Niman Ana ijkin okichiu oración:</div>
<div class="q top-spacing">"NoTEKO, nejua sanoyej niyolpaki motechika</div>
<div class="q"> pampa tejua tinechmaka yenkuik chikaualistli.</div>
<div class="q"> Uelis inka niuetskas notlauelikniuan</div>
<div class="q">pampa tejua yotinechpaleuij.</div>
<div class="q"> ¡Yejua ika tej, sanoyej nipaki!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>¡Xakaj okse yektli ken tejua, noTEKO!</div>
<div class="q">¡Xakaj okse temanauiya ken tejua, noDios!</div>
<div class="q">¡Xakaj okse nemi ken tejua!<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Maka yakaj ma tlajto ika noueyimatilistli.</div>
<div class="q top-spacing"> Maka yakaj sa ipan ma noueyimati,</div>
<div class="q">pampa toTEKO yejua Dios yejuan nochi kimatstikaj.</div>
<div class="q">Yejua teyolkuitiaj ijkuak se kuajli tlen kichiua, </div>
<div class="q">niman ijkuak se xkuajli tlen kichiua. <span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Yejua kimpojpostekilia inminarcotlaminal on yejuan kojtijkej, </div>
<div class="q">niman kinmaka chikaualistli on yejuan xkojtikej.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>On tlakamej yejuan kipiyayaj miyek tlakuajli  </div>
<div class="q">aman tlajyouiyaj ika mayantli.</div>
<div class="q">Niman on yejuan mayanayaj,</div>
<div class="q">aman xok mayanaj.</div>
<div class="q">On siuatl yejuan tetsakatl* katka,</div>
<div class="q">aman yokipix chikome ikoneu.</div>
<div class="q">Niman on siuatl yejuan kipiyaya miyek ikoneu,</div>
<div class="q">aman xok itlaj kipiya.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>ToTEKO, tekixtilia nemilistli, niman kitemaka.</div>
<div class="q">Yejua teuika ijtik tlalkontli, </div>
<div class="q">niman yejua tekixtia.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>ToTEKO, kichiua para sekimej mayankatsintlakamej,</div>
<div class="q">niman sekimej ricojtiaj.</div>
<div class="q">Yejua tetlajkali niman yejua teketsteua.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Dios ketsteua ipan tlajli sen mayanki. </div>
<div class="q"> Niman kixtia ipan tlajsojli yejuan notlajtlayeuiya<span class="footnote selectable" id="F-0"><sup>a</sup></span>,</div>
<div class="q">para kitlalia intsajlan on yejuan uejueyixtokej.</div>
<div class="q">Kemaj kitlalia kampa onkaj tetlakaitalistli,</div>
<div class="q">pampa toTEKO yejua iyaxka* icimiento in tlaltikpaktli</div>
<div class="q">yejuan ipan okitlalij.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>ToTEKO kejeua inojui on yejuan kuajkualtin tlakamej, </div>
<div class="q">pero yejuan xkuajkualtin mikij ipan tlayouajlotl, </div>
<div class="q">pampa xakaj tetlani sano ika yejua ifuerza.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>ToTEKO sanoyej kintlajyouiltis itlauelikniuan,</div>
<div class="q">niman desde ne iluikak kuajtitlanis miyek tlauitekilistli imimpan itlauelikniuan.</div>
<div class="q">Kinyolkuitis nochimej on tlakamej ipan in tlaltikpaktli.</div>
<div class="q">Kimakas poder on irey yejuan yokitlapejpenij. </div>
<div class="q">Niman kipaleuis para más kipiyas poder on yejuan okikuaasaitijuijkej."<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Elcana iminuan nochimej ifamilia onokuepkej iminchan ipan on kalpan Ramá, pero on tlakakonetl onokau para okitekipanoj toTEKO ken kinauatiaya on tiopixki Elí.<span id="bookmarks11"></span></div>

<div class="s"><div id="s2"> Intlajtlakol ikoneuan Elí</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ikoneuan Elí sanoyej xkuajli nouikayaj, niman nion achijtsin xkitlakaitayaj toTEKO,<span id="bookmarks12"></span> <a id="v13"></a><span class="v">13</span><span class="vsp">&nbsp;</span>nion xkuajli tekitiyaj ken tiopixkej<span class="footnote selectable" id="F-1"><sup>b</sup></span> intech on israelitas pampa ijkuak yakaj tlauentlaliaya, yejuamej kititlaniyaj sen intlakeual. On tlakeuajli kiktiya sen teposchijkojli yejuan kipiya yeyi itlanuan yakapitstikej, niman chika iksiya on nakatl,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>kalaktiaya on teposchijkojli ipan on kontli, kampa iksiya on nakatl. Niman nochi on nakatl yejuan kontilanaya ika on teposchijkojli, kinmiktiliaya itelpochuan Elí. Ijki kinchiuiliayaj nochimej on israelitas yejuan ontlauentlaliayaj ne Silo.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>No, kamantika ijkuak ye kitlatiskej on chauak ipan tlaixpan*, ajsiya itlakeual on tiopixki niman kijliaya on yejuan tlauentlalia: "Xnechmaka on nakatl para niktliuachilis on tiopixki, pampa on yejuan yoyiksik xmitsselilis. Yejua kineki xoxojki para kitliuatsas."<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niman tla on tlakatl kijliaya ika achtoj kitlatis on chauak, niman kemaj yejua uelis kitilanas san kech nakatl kinekis, on tlakeuajli kinankiliaya: “¡Ka, ika onkaj tinechmakas amantsin! Tla xtinechmakas ika onkaj nimitskuilis.”<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijki tej, on tlajtlakojli yejuan kichiuayaj in telpokamej ixpan toTEKO sanoyej xkuajli katka, pampa san kajauilmatiyaj on uentli yejuan iyaxka* toTEKO. <span id="bookmarks17"></span></div>

<div class="s"><div id="s3">Samuel kitekipanoua toTEKO ipan itabernáculo </div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Chika ijkuakon, on tlakakonetl Samuel kitekipanouaya toTEKO, niman notlakentiaya ika sen tlakentli* itoka efod* yejuan de lino.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Cada xipan inanaj kichijchiuiliaya okse capa niman kiktiliaya ijkuak yaya ipan on tabernáculo iuan iueuentsin, para konmakayaj toTEKO on uentli yejuan kimakaya cada xipan.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Kemaj on tiopixki Elí kitiochiuaya Elcana iuan isiuau, niman ijkin kijliaya Elcana: "ToTEKO ma mitstiochiua, niman ma mitsmaka más mokoneuan itechkopa in siuatl, ipampa in mokoneu yejuan Ana okimaktilij toTEKO para kitekipanos." Kemaj yejuamej nokuepayaj iminchan,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>niman toTEKO okitiochiu Ana para okipix okse yeyi tlakakonetl niman ome siuakonetl. Niman on tlakakonetl Samuel kuajli noskaltiaya ixpan toTEKO.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Niman Elí yejuan sanoyej ye ueuentsin katka, kimatstikatka nochi on tlen itelpochuan xkuajli kinchiuiliayaj on israelitas. Kimatiya ika notekayaj inmiuan on siuamej yejuan tekitiyaj ikalakiyan on tabernáculo kampa nemi Dios.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Kemaj Elí okinmijlij ikoneuan:</div>
<div class="p">—Nochi tlakatl nechtlajtlajtouilia on tlen xkuajli nenkichiuaj. ¿Tline ijkon nemouikaj? <span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ka, nokoneuan, sanoyej xkuajli on tlen nikaki nenkichiuaj. Sanoyej xkuajli on tlen ikoneuan toTEKO kijtouaj nenkichiuaj.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Tla sen tlakatl kichiuilia xkuajli okse tlakatl, Dios uelis kimpaleuis ma noyoltlalikan. Pero tla sen tlakatl kichiuilia xkuajli toTEKO, ¿Akinon uelis kipaleuis para maka kiselis icastigo Dios?</div>
<div class="p">Maski Elí ijkon okinmijlij itelpochuan yejuamej xokinekkej okakkej on tlen kinmijliaya, pampa toTEKO yokintlajtouilijka ika kiminmiktis.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Chika kuakon on tlakakonetl Samuel noskaltiaya. Yejua sanoyej kuajli nouikaya, niman toTEKO Dios kipaktiaya, niman on tlakamej no kimpaktiaya.<span id="bookmarks26"></span></div>

<div class="s"><div id="s4">ToTEKO okimelajkaijli Elí on tlen nochiuas imimpan ifamilia</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ipan on tonaltin, ouajla sen tiotlajtojketl ichan Elí, niman okijlij: </div>
<div class="p">—Ijkin kijtoua toTEKO: “Ijkuak mouejkatajuan nemiyaj Egipto niman nemiyaj ken esclavos itech on rey de Egipto, nejua sanoyej kuajli oninopannexti imintech.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman itech nochimej on tribus*, nemejuamej onomechtlapejpenij para nennotiopixkauan yeskej, para nennechmakaskej uentli yejuan tlatlas ipan notlaixpan*, niman nenkitlatiskej kopajli, niman nenkitlalijtiaskej nixpan on efod*. No onikinmakak nemouejkatajuan nochi on uentli yejuan on israelitas kitlatiaj para noueyilis nejua nemoTEKO.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>¿Tline tej, nenkajauilmatij on uentin yejuan tlatla niman on okseki uentin yejuan onitlanauatij ma nechajkuilikan? ¿Tline más tikintlajsojtla mokoneuan xken nejua, niman tikinkauilia notomauaj ika on uentli yejuan más kuajli yejuan kuajkij nokoneuan israelitas?  <span id="bookmarks29"></span> <a id="v30"></a><span class="v">30</span><span class="vsp">&nbsp;</span>Yejua ika tej, toTEKO iminDios on israelitas yejuan okijtojka ika nochipa nenkitekipanoskej, aman ijkin kijtoua:  "Xokaman nikinkauilis ma nechtekipanokan. Nejua nikintlakaitas yejuan nechtlakaitaskej niman on yejuan noka uetskaskej, nikimpijpinajtis. Nejua nemoTEKO nikijtoua.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ye ajsitikaj* ijkuak nemechkixtilis nemoueyilis niman iminueyilis nemouejkatauan, niman nion se mofamilia xueuentsintias. <span id="bookmarks31"></span> <a id="v32"></a><span class="v">32</span><span class="vsp">&nbsp;</span>Tikitas ikan ajmantli niman ikan nexikolistli nochi on tlen kuajli nikchiuas itech Israel, pero xakaj mofamilia ueuentsintias.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nikauas se de mofamilia yejuan nechtekipanos ken tiopixki ne itech notlaixpan*, pero ixtololojuan nexikolmikiskej niman yejua noyolkokos. Niman nochimej oksekimej mouejkakoneuan kinmiktiskej.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Niman para tikneltokas ika nochiuas on tlen yonikijtoj, on omemej mokoneuan, Ofni niman Finees, mikiskej san setipan ipan se tonajli.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kemaj niktlalis sen tiopixki yejuan kichiuas nochi tlinon nejua niknauatis. Yejua nikmakas miyekej iuejkakoneuan niman nochipa tekitiskej itech on rey yejuan nejua yoniktlapejpenij.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Kemaj nochi mofamilia yejuan xmikis, uajlas uajnotlakuantelketsas ixpan on tiopixki para ma kimaka se plata tomin noso tlakuajli. Kiiknotlajtlanilis ma kimaka tekitl intech on tiopixkej para uelis kinotlanilis itlakual."<span id="bookmarks36"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
