<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='ngu-11-1KI-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="c-drop">16</div> Kemaj toTEKO okinauatij on tiotlajtolketl Jehú, ikoneu Hanani, para ma kijliti Baasa in tlajtojli: “Ijkin kijtoua toTEKO:<span id="bookmarks1"></span><a id="v2"></a><span class="v">2</span><span class="vsp">&nbsp;</span>'Nejua onimitskixtij kampa xitlaj* motekiu katka niman onimitstlalij tlayekanki intech notlapejpeniluan israelitas. Pero tejua no otitlajtlakoj ken Jeroboam, niman otikchiu para on israelitas ma tlajtlakokan. Yejua ika, sanoyej yotinechkualanij.<span id="bookmarks2"></span><a id="v3"></a><span class="v">3</span><span class="vsp">&nbsp;</span>Aman tej, tejua Baasa, nimitspopolos iuan nochi mofamilia ken onikpopoloj Jeroboam, ikoneu Nabat, iuan ifamilia.<span id="bookmarks3"></span><a id="v4"></a><span class="v">4</span><span class="vsp">&nbsp;</span>San akinon yejuan ken tikita mikis ipan on ueyikalpan, kikuaskej chichimej. Niman yejuan mikis ipan mijlaj kikuaskej tsojpilomej.'”<span id="bookmarks4"></span><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Israel, ompa kijtoua inemilis Baasa, niman ompa kijtoua nochi on ueyi tlajtlamach* yejuan okichiu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman ijkuak omik, okitôkakej ne Tirsa kampa toktôkej iachtojtajuan. Kemaj Ela, ikoneu, kej yejua okalak rey.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>ToTEKO okititlan on tiotlajtojketl Jehú, ikoneu Hanani, para ma kijliti Baasa tlinon ipan nochiuas iuan ifamilia pampa sanoyej xkuajli tlinon okichijkej ixpan toTEKO. Baasa sanoyej okualanij toTEKO pampa okichiu sanoyej xkuajli ken Jeroboam iuan ifamilia, niman no pampa okinmiktij ifamilia Jeroboam.<span id="bookmarks7"></span></div>

<div class="s"><div id="s1">Ela niman Zimri reyes katkaj ne Israel</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ijkuak Asa kuikaya 26 xipan ika tlamandarouaya ken rey ne Judá, Ela, ikoneu Baasa, okalak rey ne Israel. Otlamandaroj ken rey ome xipan, niman ochantik ipan on ueyikalpan Tirsa.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero sen itlapaleuijkau yejuan itoka katka Zimri, yejuan kiyekanaya tlajkotipan on carretas de guerra, okitlajtouilij para kimiktis. Se tonajli Ela nemiya ne Tirsa, ichan itekitlayekankau yejuan itoka katka Arsa. Ompa otlaonik niman otlauan.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj ompa oajsitets Zimri, okimiktij, niman yejua okalak rey. Yejua in onochiu ijkuak Asa kipiyaya 27 xipan ika tlamandarouaya ken rey ne Judá.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkuak Zimri kemach opeu tlamandaroua ken rey, nimantsin okimiktij nochi ifamilia Baasa. Nochimej yejuan tlakamej yejuan ken kintaya noso yejuan itlajsojkaikniuan* katkaj, okinmiktij para maka kitlakuepiltiskej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ijkon tej, Zimri okimiktij nochi ifamilia Baasa ken toTEKO yokijtojka itechkopa on tiotlajtojketl Jehú ika Baasa niman ifamiliaj nochimej mikiskej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkon onochiu, pampa Baasa niman Ela, ikoneu, sanoyej otlajtlakojkej niman okichijkej para on israelitas no ma tlajtlakokan niman ma kinmauistilikan ídolos. Yejua ika, toTEKO, on iDios israel sanoyej okualan.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Israel, ompa kijtoua inemilis Ela, niman ompa kijtoua nochi tlinon okichiu.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkuak Asa kuikaya 27 xipan ika tlamandarouaya ken rey ne Judá, Zimri okalak rey ne Israel, niman ochantik ipan on ueyikalpan Tirsa, pero san otlamandaroj chikome tonajli. Ijkuakon, on soldados yokitlalijkaj imincampamento nisiu iminueyikalpan on filisteos yejuan itoka Gibetón, para kuijsokiskiaj.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Pero sano ipan on tonajli on soldados okimatkej ika Zimri yokitlajtouilij kimiktis on rey Ela niman ika aman yokimiktij, nochimej yejuamej xokuelitakej. Yejua ika, okitenejkej Omri on tlayekankej intech on soldados para yejua okalaktijkej rey de Israel.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj Omri niman nochimej on soldados israelitas xok okuijsokkej on ueyikalpan Gibetón, yej oyajkej okuijsokitoj on ueyikalpan Tirsa.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Niman ijkuak Zimri okitak ika on soldados israelitas yokinoyaxkatijkej on ueyikalpan Tirsa, okalak ipan on palacio kampa más kuajli tlatsakutok. Niman yejua okitlakechij on palacio kampa nemiya, niman ompa omik.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ijkin onochiu pampa Zimri xkuajli tlen okichiu ixpan toTEKO, pampa no otlajtlakoj ken Jeroboam, niman okichiu para on israelitas ne Israel no ma tlajtlakokan.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Israel, ompa tlajkuilolnestikaj inemilis Zimri, niman ompa kijtoua kenijki okitlajtouilij kimiktis on rey Ela niman okimiktij.<span id="bookmarks20"></span></div>

<div class="s"><div id="s2">Omri rey katka ne Israel</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj on israelitas de on país Israel onoxelojkej okantipan. Sekimej kinekiyaj para Tibni, ikoneu Ginat, yejua ma rey, niman oksekimej kinekiyaj para Omri yejua ma rey.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero on yejuan nemiyaj iuan Omri okintlankej on yejuan nemiyaj iuan Tibni, ikoneu Ginat. Tibni omik, niman Omri yejua olalak rey.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Omri opeu tlamandaroua ken rey ne Israel ijkuak Asa kuikaya 31 xipan ika okalak rey ne Judá, niman otlamandaroj matlaktli uan ome xipan. On achtoj chikuasen xipan, otlamandaroj ipan on ueyikalpan Tirsa.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Omri okouilij Semer on tepetsintli yejuan onkaj Samaria ika 66 kilos de plata, niman ompa okichijchiu sen ueyikalpan yejuan kuajli okitepanyeualtsaku. Niman okitokayotij on ueyikalpan Samaria, para okitlakaitak Semer yejuan achtoj iyaxka* katka on tepetsintli.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Omri no xkuajli tlen okichiu ixpan toTEKO, niman más sanoyej otlajtlakoj xken on oksekimej reyes yejuan achtoj opanokej.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>No sano yejua okichiu nochi tlajtlakojli ken Jeroboam, ikoneu Nabat, yejuan okichiu para on israelitas ma tlajtlakokan niman ma kinmauistilikan ídolos. Yejua ika, toTEKO, on iDios israel sanoyej okualan.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Israel, ompa tlajkuilolnestikaj inemilis Omri, niman ompa kijtoua nochi on uejueyi tlajtlamach* yejuan okichiu.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman ijkuak omik okitôkakej ne Samaria kampa toktôkej iachtojtajuan. Kemaj Acab, ikoneu, kej yejua okalak rey.<span id="bookmarks28"></span></div>

<div class="s"><div id="s3">Acab rey katka ne Israel</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Ijkuak Asa kuikaya 38 xipan ika tlamandarouaya ken rey ne Judá, Acab, ikoneu Omri, okalak rey ne Israel, niman otlamandaroj ken rey 22 xipan ipan on ueyikalpan Samaria.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Pero okichiu tlen sanoyej xkuajli ixpan toTEKO, niman más otlajtlakoj xken on oksekimej reyes yejuan opanokej achtoj de yejua.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Acab xsan otlajtlakoj ken Jeroboam, ikoneu Nabat, yej okichiu más sanoyej xkuajli. Hasta ononamiktij iuan Jezabel, ichpoch Et-baal, on rey de Sidón, niman opeu kimauistilia on dios Baal.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Acab okichijchiu sen pitentsin tiopan ne Samaria para okimauistilij on ídolo Baal, niman okitlalij ompa sen tlaixpan*.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>No okixneskayotij sen ixneskayo on diosa Aserá ipan sen kojtli. Yejua ika toTEKO, iminDios on israelitas más sanoyej okualan xken ijkuak otlajtlakojkej on oksekimej reyes yejuan opanokej achtoj de yejua.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Ipan on tonaltin ijkuak Acab nemiya, sen tlakatl itoka Hiel yejuan chanej* katka Betel, oksejpa okichijchiu on ueyikalpan Jericó. Ijkuak okichijchiu ipeuyan on ueyikalpan, omik ikoneu yejuan iyenkuiyou itoka Abiram. Niman ijkuak okintlalij itsakuijlouan, omik ikoneu yejuan más konetl, itoka Segud. Ijki onochiu ken toTEKO yokijtojka ika akin kichijchiuas oksejpa on ueyikalpan ipan nochiuas on tlen okijtoj itechkopa Josué, ikoneu Nun.<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
