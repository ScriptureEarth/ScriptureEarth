<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-12-2KI-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On siuatl yejuan ualeua Sunem oksejpa okiselij on tlen iyaxka* katka</div></div><a id="v1"></a>
<div class="m">
<div class="c-drop">8</div> Eliseo otlajtoj iuan on siuatl yejuan okiyolitijka ikoneu. Okijlij para yejua iuan ifamilia ma chantitij oksekan, pampa toTEKO yokitemachistijka ika onyas sen ueyi mayantli ipan on país yejuan uejkauis chikome xipan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ijki tej, on siuatl okichiu on tlen okijlij itiotlajtojkau Dios. Oyaj iuan ifamilia ipan inueyitlalpan on filisteos niman ompa ochantikej chikome xipan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkuak yopanok on chikome xipan on siuatl onokuep de inueyitlalpan on filisteos, niman oyaj otlajtoto iuan on rey niman okiknotlajtlanilij para oksejpa ma kimaka ichan niman itlaluan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On rey tlajtojtikatka iuan Giezi itlapaleuikau Eliseo on itekitkau Dios. Yejua okijlij Giezi: </div>
<div class="p">—Xnechtlajtlajtouili nochi on ueyi tlajtlamach* yejuan okichiu Eliseo.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Chika kitlajtlajtouilijtikatka kenijki Eliseo okiyolitij sen mikatsintli, on siuatl yejuan ikoneu okiyolitij Eliseo, oajsitets ompa itech on rey niman okitlajtlanilij ichan niman itlaluan. Kemaj Giezi okijlij on rey: </div>
<div class="p">—Noueyirey, in yejua on siuatl, niman in yejua ikoneu yejuan Eliseo okiyolitij.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>On rey okitlajtoltij on siuatl tla melauak, niman yejua okitlajtlajtouilij nochi. Kemaj on rey okinauatij sen tlapaleuijketl para ma kimaka on siuatl nochi on tlen iyaxka* niman nochi tlen okitlan, yejuan okitlakitij itlaluan desde ipan on tonajli ijkuak okiskej ipan on país hasta aman.<span id="bookmarks6"></span></div>

<div class="s"><div id="s2">Hazael otlamandaroj ne Siria</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj Eliseo oyaj Damasco. Ipan on tonaltin Ben-adad rey de Siria, kualouaya, niman ijkuak okijlijkej ika yoajsika sen itiotlajtojkau Dios,<span id="bookmarks7"></span> <a id="v8"></a><span class="v">8</span><span class="vsp">&nbsp;</span>on rey okijlij Hazael on itlapaleuijkau: </div>
<div class="p">—Xkui sen tetlayokolijli* niman xuiya itech itiotlajtojkau Dios.  Xtlajtlanili para ma kitlajtolti toTEKO tla nipajtis de in kokolistli.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Hazael okintlamamaltij 40 camellos para okiktik on tetlayokolijli* de on yejuan más kuajli onkaj ne Damasco, niman kemaj oyaj okitato itiotlajtojkau Dios.  Ijkuak oasik itech on tiotlajtojketl, Hazael okijlij: </div>
<div class="p">—Motekitkau Ben-adad, rey de Siria, onechajtitlan para ma nimitstlajtolti tla pajtis de on kokolistli.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj Eliseo okijlij Hazael:</div>
<div class="p">—Xuiya niman xkijli Ben-adad ika yejua pajtis de on kokolistli, maski melauak toTEKO no onechijlij ika yejua ika onkaj mikis.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Eliseo opeu kitlajtlata Hazael hasta okipinajtij. Kemaj itiotlajtojkau Dios opeu choka.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Hazael okitlajtoltij:</div>
<div class="p">—Noteko, ¿tline tichoka? </div>
<div class="p">Eliseo okinankilij:</div>
<div class="p">—Nichoka pampa nikmatstikaj ika on israelitas sanoyej tikintlajyouiltis.  Tikintlatilis inkalpanuan yejuan yeualtsakutokej ikan tepantli. Tikinmiktis on telpokamej ikan espada niman inkonetsitsiuan tikinuitekis hasta mikiskej, niman tikinijtitlapos on siuamej yejuan koneuajkej.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Hazael okinankilij: </div>
<div class="p">—Pero nejua niken* sen mayanka chichi. ¿Kenijki uelis nejua nikchiuas on tlajtlamach*? </div>
<div class="p">Eliseo okinankilij:</div>
<div class="p">—ToTEKO onechititij ika tejua tirey yes de Siria.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Hazael okinauatij Eliseo niman onokuep para okitato on rey. Ben-adad okitlajtoltij Hazael ¿tlinon omitsijlij Eliseo? </div>
<div class="p">Hazael okinakilij:</div>
<div class="p">—Eliseo onechijlij ika sanken* tinemis.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Pero uajmostla Hazael okikuik sen tojtontli tilauak patstik, okixtlapachoj on rey Ben-adad niman okijyomiktij. Ijkuak omik Ben-adad, Hazael okuilij itrono niman opeu tlamandaroua.<span id="bookmarks15"></span></div>

<div class="s"><div id="s3">Joram xokintlakamat itlanauatiluan Dios</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijkuak Joram, ikoneu Acab, kuikaya makuijli xipan ika tlamandarouaya ken rey ne Israel, ikoneu Josafat yejuan no itoka Joram, opeu tlamandaroua ne Judá.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kipiyaya 32 xipan ijkuak opeu tlamanaroua, niman otlamandaroj ne Jerusalén chikueyi xipan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero Joram onouikak kenon reyes de Israel.  Yejua onouikak ken ifamilia Acab pampa isiuau tekoneu katka itech Acab.  Ijkon tej, okichiu tlajtlakojli ixpan toTEKO. <span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero toTEKO xokixoxotonij Judá pampa okiprometerouilij David yejuan itekitkau katka ika nochipa tlamandaros yakaj yejuan kisa itech ifamilia David.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Chika Joram tlamandarouaya, on edomitas xipan okitakej Judá niman okitenejkej iminrey.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj Joram oyaj para on kalpan Zair ika nochi icarretas de guerra, pero on soldados edomitas okiyejyeualojkej. Joram niman isoldadojtlayekankauan iuan imincarretas de guerra ouelkej ocholojkej ipan on tlayoua, pero isoldados Joram oyajkej cada se para ichan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ijki Edom okixnamik Judá, niman hasta aman in tonaltin xok kitlakamati. Ipan on tonaltin Libna no xipan okitak Judá.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Nochi yejuan okichiu Joram tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Judá.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Joram omik niman okitôkakej iuan iuejkatajuan ipan on ueyikalpan itoka Iueyikalpan David. Sakin Ocozías yejuan ikoneu Joram onochiu rey.<span id="bookmarks24"></span></div>

<div class="s"><div id="s4">Ocozías otlamandaroj ne Juda </div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ipan on matlaktli uan ome xipan, ijkuak Joram, ikoneu Acab rey katka ne Israel, Ocozías, ikoneu Joram opeu tlamandaroua ken rey ne Judá.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ocozías kipiyaya 22 xipan ijkuak opeu tlamandaroua, niman otlamandaroj se xipan ne Jerusalén. Inanaj itoka katka Atalía, yejuan uejkatekoneu katka itech Omri, yejuan rey katka ne Israel.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ocozías okichiu tlen xkuajli ixpan toTEKO. Okichiu miyek tlen xkuajli ken okichijka ifamilia Acab pampa isiuau katka de ifamilia Acab.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ocozías onosentlalij iuan Joram ikoneu Acab. Oyajkej ne Ramot ipan iueyitlalpan Galaad para okuijsokitoj Hazael, yejuan rey katka de Siria pero on sirios okojkokojkej Joram.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Yejua ika, on rey Joram onokuep ipan on ueyikalpan Jezreel para ompa onopajtito, pampa on Sirios okikokojkaj ne Ramot ijkuak okuijsokej Hazael rey de Siria. Ocozías ikoneu Joram, yejuan rey katka ne Judá, oyaj ne Jezreel okinotsato on rey Joram pampa tlakokojli* katka.<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
