<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='ngu-25-EZK-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Ixoxotonilis on país Egipto</div></div><a id="v1"></a>
<div class="m">
<div class="c-drop">30</div> ToTEKO oksepa onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xtiotlajto ikan notokatsin niman xkijto  ika nejua nemoTEKO Dios, ijkin nikijtoua: '¡Xajmankatsajtsikan niman xchokistsajtsikan  ipampa on tlen sanoyej xkuajli yejuan nemopan nochiuas ipan on temojtij tonajli!<span id="bookmarks2"></span> <a id="v3"></a><span class="v">3</span><span class="vsp">&nbsp;</span>¡Ye ajsitikaj on tonajli ijkuak nejua akin niDios nemechcastigaros!  ¡Ipan on tonajli onyas ajmantli, niman temojtij yes para on naciones!<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ipan on país Egipto uajlas nouijsokilistli,  niman miyekej egipcios kinmiktiskej ompa niman kinmichtekiliskej iminriquezas.  Ijkuak on país Egipto ijkon ipan nochiuas  niman kixoxotoniskej hasta ipan icimientos,  on país Etiopía sanoyej mojkakuekuetlakas.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ipan on nouijsokilistli, no mikiskej on soldados de Etiopía, de Libia, de Lidia, de nochi Arabia, de Cub,  niman de oksekimej países yejuan Egipto iminuan nopaleuiya. <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Nejua akin niiTEKO Dios Israel, ijkin nikijtoua:  Nochimej on yejuan kipaleuiskej Egipto mikiskej ipan on nouijsokilistli,  desde on ueyikalpan Migdol kampaka norte,  hasta on ueyikalpan Sevene kampaka sur.  On ueyilistli yejuan kipiya Egipto ikan noueyimatilistli, uetsis.  ¡Ijki nochiuas pampa nejua akin niDios, ijki yonikijtoj nochiuas!<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Egipto yejua yes país yejuan más tlakauyan nokauas xken nochimej on oksekimej países ipan in tlaltikpaktli,  niman iuejueyikalpanuan yejuamej más xoxotontoskej xken oksekimej uejueyikalpanmej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak nejua nikchiuas para ma kitlatikan Egipto  niman ma kinmiktikan nochimej on yejuan iminuan nopaleuiya,  ijkuakon on chanejkej ne Egipto kimatiskej ika nejua Dios.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>'Ijkuak ajsis on tonajli ijkuak Egipto kiselis icastigo,  nejua nikintitlanis notlajtojkauan yejuan yaskej ipan barcos,  para ma kinmomojtitij on chanejkej Etiopía  yejuan kinemiliaj xkaman itlaj xkuajli impan nochiuas.  Niman yejuamej sanoyej nomojtiskej.  On tonajli ijkuak ijkon nochiuas, semi ye ajsitikaj.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Nejua akin niiTEKO Dios Israel, nikijtoua ika  nejua nikpopolos nochi on riquezas de Egipto  itechkopa Nabucodonosor, on rey de Babilonia.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nabucodonosor yas iminuan isoldados yejuan sanoyej tlauelejkej, para kixoxotoniskej Egipto.  Kuijsokiskej Egipto ikan iminespadas, niman on país kitemiltiskej ikan mikatsitsimej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nejua nikchiuas para on río Nilo ma uaki,  niman on país niktemaktilis intech on xompayejyeuamej.  Intechkopa on yejuan xchanejkej,  nejua nikxoxotonis on país niman nochi on tlinon ompa onkaj.  ¡Nejua akin niDios, yonikijtoj ika ijki ipan nochiuas! <span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Nejua akin niiTEKO Dios Israel, nikijtoua ika  nejua nikinxoxotonis on ídolos de Egipto  niman nikimpopolos nochimej on yejuan xmelauak dioses yejuan onokej ipan on ueyikalpan Menfis.  Ne Egipto xokaman nemis yejuan tlamandaros, niman on país niktemiltis ikan nemojtijli.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nitlaxoxotonis ipan on región itoka Patros yejuan nokaua kampaka sur de Egipto.  No ijki, niktlatis on ueyikalpan Zoán yejuan nokaua kampaka norte de Egipto.  Niman nicastigaros ken kimelaua on ueyikalpan Tebas yejuan icapital Egipto.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nejua ninotlauelkixtis ipan on ueyikalpan Sin  kampa Egipto kipiya on ueyikajli tepantilauak kampa on soldados nomanauiyaj.  Niman no ijki, nikpopolos on riquezas de on ueyikalpan Tebas, icapital Egipto.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niktlatis nochi on país Egipto,  niman on chanejkej ipan on ueyikalpan Sin, sanoyej nokokoskej.  On ueyikalpan Tebas kinkoyoniliskej itepanchinanuan,  niman on ueyikalpan Menfis xkaman tlamis ika kitlajyouiltiskej.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Miyekej telpokamej yejuan chanejkej ipan on ueyikalpan Avén  niman ipan on ueyikalpan Pibeset,  mikiskej ipan nouisokilistli,  niman on yejuan siuamej kinmajsiskej  niman kinuikaskej ken esclavas ipan oksekimej países.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak nejua nikpopolos on iueyilis Egipto  niman nikuilis nochi on ipoder yejuan ika sanoyej noueyimati,  on tonajli, on chanejkej ipan on ueyikalpan Tafnes sanoyej najmanaskej.  Yes ken impan uajlaskia sen moxtli yejuan kitlapachos on país Egipto,  pampa on chanejkej ipan iuejueyikalpanuan,   kinmajsiskej niman kinuikaskej ipan oksekimej países.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ijki tej, nejua nicastigaros Egipto,  niman ijkuakon kimatiskej ika nejua niDios.”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ipan on ika chikome tonajli de on achtoj metstli,  ijkuak tikuikayaj majtlaktli iuan se xipan ika otechajsikej  niman otechuikakej ne Babilonia,  toTEKO onechnots niman onechijlij:<span id="bookmarks20"></span> <a id="v21"></a><span class="v">21</span><span class="vsp">&nbsp;</span>“Tejua tlaltikpaktlakatl, nejua nikchiuas  para isoldados Nabucodonosor ma kintlankapiyakan isoldados on rey de Egipto.  Nikchiuas ken nikmapostekiskia on rey de Egipto,  niman xakaj kipajtilis on ima  nion xakaj kitejkuilis para oksejpa nokojtilis  niman oksejpa uelis kimakuis iespada.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yejua ika tej, nejua akin niiTEKO Dios Israel nikijtoua:  Nejua yoninokuep itlauelikniu on rey de Egipto,  niman nikpopolos nochi ipoder;  nikchiuas ken nikpostekiliskia on ome ima.  On se yonikpostekilij, niman on okse no nikpostekilis,  niman nikchiuas para makasa ma ueli kimakui iespada.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nejua nikinchajchayauas on egipcios ipan miyekej oksekimej naciones imanyan in tlaltikpaktli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>On rey de Babilonia nikmakas chikaualistli ipan imauan niman niktlalis noespada ipan ima.  Pero on rey de Egipto, uej nikmapojpostekis,  niman yejua tsajtsis ikan nekokojli ixpan itlauelikniuan  ken sen tlakatl yejuan ye mikis pampa sanoyej tlajtlakokojli.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>On rey de Babilonia nikmakas más chikaualistli,  niman on rey de Egipto uej nikuilis on chikaualistli.  Ijkuak nejua niktlalis noespada ipan ima on rey de Babilonia,  yejua kajkokuis tlakpak para kuijsokis Egipto,  niman on egipcios kimatiskej ika nejua niDios.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nejua nikinchajchayauas on egipcios ipan oksekimej países.  Niman ijkuakon kimatiskej ika nejua niDios.”<span id="bookmarks26"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
