<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 28</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-027.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;28&nbsp;&nbsp;</a></span>
  <span class="button"><a href='ngu-14-2CH-029.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Acaz otlamandaroj ne Judá</div></div>
<div class="r"><div id="r1">(<span class="reflink"><a href="ngu-12-2KI-016.html#v1">2 R 16.1-20</a></span>)</div></div><a id="v1"></a>
<div class="m">
<div class="c-drop">28</div> Acaz kipiyaya 20 xipan ijkuak opeu tlamandaroua ken rey, niman otlamandaroj ne Jerusalén majtlaktli uan chikuasen xipan, pero xokichiu tlen melajki ixpan toTEKO, ken okichiu tlen melajki David, iuejkatataj.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yej no okichiu ken okichijkej on reyes de Israel, niman no okinchijchiu ixneskayouan on ídolo Baal ikan tepostli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Okitlatij kopajli ipan on ixtlauatl de Ben-honom niman okintlatij ikoneuan ken uentli yejuan tlatla. Ijkon okichiu ken kichiuayaj tlen sanoyej xkuajli on naciones yejuan toTEKO okinuajkixtij ipan on país ijkuak okalakkej on israelitas.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Niman no okinuentlalij niman okitlatij kopajli ipan on pipitikej tiopamej yejuan okinchijchiu para kinmauistiliayaj ídolos, ikuapan tepemej niman intlatsintlan de nochi kojtli yejuan mayeualtikej.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Yejua ika, iTEKO Dios okitemaktilij itech on rey de Siria, niman on sirios okitlankej, niman okinmajsikej miyekej tlakamej yejuan okinuikakej Damasco. ToTEKO no okitemaktilij itech on rey de Israel, yejuan no sanoyej miyekej tlakamej okinmiktijkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>San ipan se tonajli, Peka, ikoneu Remalías, okinmiktij ne Judá, 120 mil tlakamej yejuan más xmojkej, ijkon impan onochiu pampa okitlalkauijkej iminTEKO, on Dios de inachtojtajuan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman Zicri, se yejuan sanoyej ueli tlauijsoki de itribu Efraín, okimiktij Maasías, ikoneu on rey, niman Azricam, tlayekanki ipan on palacio, niman Elcana, yejuan imasueyitlayekankau on rey.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Niman no, on soldados de israel okinmajsikej 200 mil siuamej, tlakakokonej niman siuakokonej de Judá niman okinuikakej Samaria. Niman no okinoyaxkatijkej miyek tlajtlamach tlen pajtio.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ompa nemiya se itiotlajtojkau toTEKO, itoka Obed. Yejua okinnamikiko on soldados ijkuak ye kalaktikatkaj ne Samaria, niman okinmijlij:</div>
<div class="p">—IminTEKO Dios nemoachtojtajuan, okualan iuan ichanekauan Judá, niman yejua ika yokintemaktilij nemotech nemejuamej. Pero nemejuamej onenkinmiktijkej ikan sen temojtij tlauejli niman ne ipan iluikak Dios okitak ken onenkintlauelmiktijkej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman aman nenkinekij nenkimpiyaskej on chanejkej Judá niman de Jerusalén ken nenmoesclavos niman esclavas. Pero, ¿tlen nemejuamej xno yonentlajtlakojkej itechkopa nemoTEKO Dios?<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua ika tej, xnechkakikan niman xkinmakauakan nemoikniuan yejuan onenkimajsikej, pampa toTEKO sanoyej kualani nemouan nemejuamej.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj Azarías, ikoneu Johanán; Berequías, ikoneu Mesilemot; Ezequías, ikoneu Salum; niman Amasa, ikoneu Adlai, yejuan katkaj uejueyitlayekankej de Efraín, onotelketskej inmixpan on tlakamej yejuan oyajkaj ipan on nouijsokilistli,<span id="bookmarks12"></span> <a id="v13"></a><span class="v">13</span><span class="vsp">&nbsp;</span>niman okinmijlijkej:</div>
<div class="p">—Maka xkinuajuikakan nikan on yejuan onenkinmajsikej, pampa on yejua ika techtlajtlakolmakas toTEKO. Nemejuamej san nenkinekij, más nenkimiyekiliskej totlajtlakoluan niman toculpa, yejuan ye miyek tikpiyaj, niman toTEKO sanoyej kualanis iuan Israel.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj on soldados okinmakajkej on yejuan okinmajsikaj niman okajkej on tlajtlamach yejuan okinkuilijkaj inmixpan on tlayekankej niman inmixpan nochi on chanejkej.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj, Azarías, Berequías, Ezequías niman Amasa, okincuidarojkej on yejuan on soldados okinmajsikaj. De on tlajtlamach yejuan okinkuilijkaj, okixtijkej tlakentin para okintlakentijkej on yejuan tsotsoltikej katkaj, niman okinkaktijkej, niman okintlakualtijkej, niman okintlaonitijkej, niman okimpajtijkej kampa tlakokoltin katkaj. Kemaj okinuikakej hasta Jericó, on ueyikalpan de on soyakojtin, niman okinkajkej iminuan yejuan ken kintaj. Nochimej on yejuan xouel nejnemij, oyetiajkej ipan polokomej. Sakin on soldados onokuepkej Samaria.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ipan on tonaltin, on rey Acaz okititlanilij sen amatlajkuilojli on rey de Asiria para okitlajtlanilij ma kipaleui,<span id="bookmarks16"></span> <a id="v17"></a><span class="v">17</span><span class="vsp">&nbsp;</span>pampa on chanejkej Edom oksejpa okinuijsokitoj, niman okintlankej sekimej uejueyikalpanmej de Judá, niman okinuikakej sekimej yejuan okinmajsikej.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman no, on filisteos yokinoyaxkatijkaj on uejueyikalpanmej Bet-semes, Ajalón, Gederot, Sucot, Timna niman Gimzo iuan ikalpanuan pipitikej ipan on ixtlauatl de Néguev yejuan iyaxka Judá, niman impan yonochantijkaj.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>ToTEKO okichiualtij Judá ma nokneli itech, ipampa Acaz rey de Judá, pampa yejua okipeualtij on tlen sanoyej xkuajli onochiu ne Judá niman yejua sanoyej ixko oyejyeu toTEKO.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tiglat-pileser, rey de Asiria, oyaj itech Acaz, pero xokipaleuij, yej más okitlajyouiltij.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Maski Acaz okixtij on tlajtlamach yejuan patioj ipan iueyitiopan toTEKO, ipan on palacio niman ipan iminchan on tlayekankej niman okimakak on rey de Asiria ken impuesto, yejua xitlaj ika okipaleuij.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman maski ipan nochiuaya tlen xkuajli, Acaz más xokitlakamat toTEKO. ¡Ijkon katka on rey!<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Okinmakak uentli on dioses de Damasco, yejuan impampa okitlankej. Okinemilij ika, tla on dioses de Siria okimpaleuijkaj on reyes de in país, no kipaleuiskiaj yejua, tla kinuentlalia yolkej para yejuamej. Pero impampa yejuamej okitlankej niman nochi Israel.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Acaz okisentlalij on tlajtlamach yejuan kitekitiltiayaj ipan iueyitiopan Dios niman okintlajtlapan. Yejua okintsaku itsakuijlouan on ueyitiopan niman otlanauatij ma kinchijchiuakan xkuajkualtin tlaixpanmej ipan nochi esquinas de Jerusalén.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Okinchijchiu xkuajkualtin tiopanmej kampa kinmauistiliaj ídolos ipan nochimej uejueyikalpanmej niman kalpamej de Judá para kitlatis kopajli intech oksekimej dioses niman ijkon más okualanij iminTEKO Dios de on inachtojtajuan.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>On okseki tlajtlamach tlen okichiu, niman ken onouikak desde ipeuyan hasta itlamiyan, tlajkuilolnestika ipan on amamoxtli kampa tlajkuilolnestikaj iminnemilis on reyes de Judá niman de Israel.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak omik, okitôkakej inuan iachtojtajuan ipan on ueyikalpan de Jerusalén, pero xokuikakej ne kampa kintôkaj on reyes de Israel. Sakin kej Ezequías, ikoneu, otlamandaroj ken rey.<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
