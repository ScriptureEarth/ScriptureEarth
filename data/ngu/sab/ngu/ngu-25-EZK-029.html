<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 29</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-028.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;29&nbsp;&nbsp;</a></span>
  <span class="button"><a href='ngu-25-EZK-030.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On castigo yejuan kiselis on país Egipto</div></div>
<div class="mr"><div id="mr1">(29.1 – 32.32)</div></div>
<div class="s2"><div id="s2">On temachistijli yejuan kijtoua tlinon ipan nochiuas on país Egipto</div></div><a id="v1"></a>
<div class="m">
<div class="c-drop">29</div> Ipan on ika majtlaktli uan ome tonajli de on ika majtlaktli metstli,  ijkuak tikuikayaj majtlaktli xipan ika otechajsikej  niman otechuikakej ne Babilonia,  toTEKO onechnots niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, aman xontlacha neka kampaka nokaua on país Egipto,  niman ompaka xontiotlajto. Xkonijli on rey de Egipto on tlinon xkuajli ipan nochiuas yejua niman nochi ipaís.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xkonijli: </div>
<div class="p">'Ijkin kijtoua toTEKO Dios:  Tejua rey de Egipto, nejua yoninokuep motlauelikniu.  Tejua ken tisen ueyitemojmojtij yolki yejuan tionotok ipan on río Nilo,  niman tikijtoua ika on río Nilo tejua moyaxka;  tikijtoua sano tejua otikmochijchiuilij niman ika tejua otikchijchiu sano para tejua.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pero nejua nimitstlalilis teposchijkoltin ipan mokamak, niman nikchiuas para on michimej de on río Nilo yejuan tikijtoua moyaxka, ma pepechiuikan ipan motojtominyo,  niman iminuan nimitsteuilanas  para nimitskixtis ipan on río.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nejua nimitsontlajkalis ipan on xalpatlajkan kampa timikis iminuan nochimej on michimej de on río Nilo. Tejua tonuetsis kampa tlapatlako, niman xakaj mitskuiteuas para mitstlalpachos.  Nejua nikchiuas para ma mitskuakan on yolkej niman on totomej yejuan nakakuanij.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman ijki, nochimej on chanejkej Egipto kimatiskej ika nejua niDios.  On israelitas kinekiyaj xkimpaleui,  pero tejua otimochiu ken itlaj on milouatl yejuan xkojtik  niman xserviroua nion para topijli.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkon otimochiu pampa ijkuak yejuamej nokitskiskiaj mopan, tejua otipostek niman otikinkokoj ipan inmasekatitlan;  ijkuak kinekiyaj mopan nokojtiliskej,  tejua otikuelpachiu niman otikintlajkal.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>' 'Yejua ika tej, nejua akin niiTEKO Dios Israel, ijkin nimitsijlia: Tejua Egipto, nejua nimitsinuajtitlanilis miyekej soldados yejuan mitsajuijsokiskej,  niman kinmiktiskej mochanejkauan niman moyolkauan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejuamej mitskauaskej kenon xalpatlajkan,  niman ijkuakon, on mochanejkauan kimatiskej ika nejua niDios.  Pampa tejua otikijtoj tejua moyaxka on río Nilo, niman otikijtoj ika sano tejua otikmochijchiuilij,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>nejua yoninokuep motlauelikniu, iuan on morío. Nejua nimitskauas kenon temojtij xalpatlajkan kampa xitlaj onkaj. Ijki nimitskauas desde on ueyikalpan Migdol kampaka norte hasta on ueyikalpan Asuán kampaka sur, niman nontlamis hasta kampa iuan timotlalnamiki on país Etiopía.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman ompoajli xipan, xakaj chantis ipan motlal.  Nion tlakamej nion yolkej ueliskej nemiskej ompa.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nejua nikchiuas para tejua Egipto xmokaua sen país kampa xok yakaj chantij.  Moyeualkan onyaskej oksekimej naciones yejuan impan no xok chantiuas.  Ompoajli xipan ipan mouejueyikalpanuan tlaxoxotontos niman xok yakaj chantis.  Niman no ijki ipan inuejueyikalpanuan on oksekimej naciones yejuan onojkej moyeualkan, xok yakaj chantis.  Niman nemechchajchayauas nemejuamej egipcios ipan oksekimej uejueyitlalpanmej niman ipan oksekimej naciones.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>' ‘Nejua akin niiTEKO Dios Israel, ijkin nikijtoua:  Ijkuak yopanok on ompoajli xipan,  nejua nikinsentlalis on egipcios de on países kampa nejua onikinchajchayau niman oksejpa nokuepaskej Egipto.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nikchiuas para on egipcios yejuan esclavos katkaj,  ma nokuepakan niman ma nochantikan neka ipan on región itoka Patros yejuan nokaua kampaka sur de Egipto,  kampa yejuamej otlakatkej. Niman ompa, oksejpa nochiuaskej sen nación,  pero xok ueyixtias.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yejua yes sen nación yejuan semi xkotik yes,  niman nikchiuas para makasa ma tekiuajti impan oksekimej naciones.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niman on israelitas xokaman kitlaliskej inyojlo itech on país Egipto,  yej kimatiskej ika otlajtlakojkej ijkuak ompa oyajkej para ma kimpaleuikan.  Niman ijki kimatiskej ika nejua niiTEKO Dios Israel.' ”<span id="bookmarks16"></span></div>
<div class="s2"><div id="s3">Nabucodonosor kinoyaxkatia on país Egipto</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ipan on achtoj tonajli de on achtoj metstli,  ijkuak tikuikayaj sempoajli uan chikome xipan ika otechajsikej niman otechuikakej ne Babilonia,  toTEKO onechnots niman onechijlij:<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Nabucodonosor, on rey de Babilonia, okintitlan miyekej isoldados para ma kuijsokitij on ueyikalpan Tiro.  Pero maski ipan on nouijsokilistli, on soldados sanoyej onouijsojkej, hasta okuatetsotsolijkej niman okechpantexixipejkej,  xouel okitlankej on ueyikalpan Tiro.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejua ika tej, nejua akin niiTEKO Dios Israel, ijkin nikijtoua: Nejua nikchiuas para on rey Nabucodonosor ma kinoyaxkati on país Egipto,  niman ma kuili nochi iriquezas niman nochi on tlinon kipiya.  Niman nochi on tlinon kuilis Egipto ika kintlaxtlauilis isoldados.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua nikchiuas para on rey Nabucodonosor ma kinoyaxkati Egipto,  niman ijki niktlaxtlauilis pampa otekit para nejua ijkuak okuijsok on ueyikalpan Tiro.  ¡Nejua akin niiTEKO Dios Israel, ijki nikijtoua!<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Ijkuakon, nejua nikchiuas para on israelitas ma nokojtilikan, niman tejua Ezequiel nimitspaleuis para uelis tikiminnotsas yejuamej,  niman yejuamej kiseliskej on tlen tikinmachistis.  Niman ijkuakon yejuamej kimatiskej ika nejua niiminTEKO.”<span id="bookmarks21"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
