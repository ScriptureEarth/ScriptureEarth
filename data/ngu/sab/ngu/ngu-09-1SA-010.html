<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='ngu-09-1SA-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Samuel okikuaasaitijuij Saúl para yes rey intech on israelitas</div></div><a id="v1"></a>
<div class="m">
<div class="c-drop">10</div> Kemaj Samuel okontilan on kampa keuaj aceite, niman okitekak achijtsin ipan itsontekon Saúl, okitenkuaj ipan ixayak, niman okijlij:</div>
<div class="p">—ToTEKO mitstiochiua aman para tirey yes de Israel. Tejua tikyekanas niman tikmanauis itech  itlauelikniuan.  Niman in yejua señal para tikmatis ika toTEKO yomitskalaktij ken rey ipan ikoneuan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Aman ijkuak tias, tikintas omemej tlakamej nisiu itech itlalkon Raquel ne Selsa, ipan on iueyitlalpan Benjamín. Yejuamej mitsijliskej ika yoneskej on siuapolokomej* yejuan tikintejtemouaya. Niman mechijliskej ika motataj xok konmimatstikaj on siuapolokomej*.  Aman yej mitsonmatstikaj niman notlajtoltia kenijki kichiuas para mitsnextis. <span id="bookmarks2"></span> <a id="v3"></a><span class="v">3</span><span class="vsp">&nbsp;</span>Más sakin* ijkuak tajsis itech on auakojtli yejuan onkaj ne Tabor, mitsajnamikiskej yeyimej tlakamej yejuan yauij Betel para konmauistiliskej Dios. Se kuika yeyi chivo, okse kikti yeyi pan niman on okse kikti sen kuetlaxtekomatl ikan vino.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejuamej mitstlajpaloskej niman kinekiskej mitsmakaskej ome pan. Tejua xkinselili.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kemaj tajsis ne Gabaa de Dios kampa nemij soldados filisteos. Ijkuak tikalakis ipan on ueyikalpan, tikinnamikis sekimej tiotlajtojkej yejuan uajtiotlajtojtiuij. Yejuamej ualeuaskej ne kampa tlauenchiualo. Inyakapan uajlaskej on tlakamej yejuan uajtlatsotsontiuij ikan salterios, panderos, flautas niman arpas.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj ikan ueyi poder, iespíritu toTEKO uajlas niman kalakis mopan niman titiotlajtos, ken yejuamej, niman timochiuas ken tíokse tlakatl yeskia. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkuak mopan nochiuas yejua in, xchiua tlinon tikita kuajli yes, pampa Dios mitspaleuis.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Niman kemaj tejua xuiya tlayakapan hasta Gilgal.  Más sakin* ompa mouan ninosentlalis para tiktemakaskej uentli yejuan nochi tlatlas niman uentli yejuan de yoltlalilistli. Ompa xnechcha chikome tonajli hasta ijkuak najsis, niman nimitsijlis tlinon noneki tikchiuas.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Nimantsin ijkuak Saúl okinauatij Samuel ika yeyau, Dios okipatilij iyojlo. Niman sano ipan on tonajli, onochiu nochi on señales ken okijlijkej nochiuas.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak Saúl niman itlakeual oajsikej ne Gabaa, on tiotlajtojkej yejuan tiotlajtouayaj okinamikitoj. Kemaj iespíritu Dios ouajlaj ipan Saúl ikan ueyi poder, niman yejua opeu tlajtoua ken tiotlajtojketl iminuan on oksekimej tiotlajtojkej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nochimej on yejuan kixmatiyaj desde konetl, ijkuak okitakej ika tiotlajtojtiu iminuan on tiotlajtojkej, ijkin notlajtoltiayaj: “¿Tlinon ipan onochiu ikoneu Cis? ¿Saúl no sen tiotlajtojketl?”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Niman sen tlakatl yejuan ompa chanej* okijtoj: </div>
<div class="p">—¿Niman akinon imintataj on tiotlajtojkej?</div>
<div class="p">Ijkin opeu kijtouaj on tlajtojli: ¿Saúl no inuan nopoua on tiotlajtojkej?<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ijkuak Saúl otlan tlajtoua ken tiotlajtojketl, oyaj kampa tlauenchiualo.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Itioj okitlajtoltij Saúl niman itlakeual:</div>
<div class="p">—¿Kanon onenyajkaj?</div>
<div class="p">Niman Saúl okinankilij:</div>
<div class="p">—Otikintejtemotoj on siuapolokomej* niman xnesiyaj. Yejua ika, otiajkej otikitatoj on tiotlajtojketl Samuel para otikmatkej kanon nemiyaj.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj itioj Saúl okitlajtoltij:</div>
<div class="p">—¿Tlinon omechijlij Samuel? Xnechtlajtlajtouili.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Saúl okijlij:</div>
<div class="p">—Otechijlij ika on siuapolokomej* yonenkiminnextijkaj.</div>
<div class="p">Pero Saúl xitlaj* okijlij itioj ika yokalaktijkej para rey.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sakin Samuel okinsentlalij nochimej on israelitas para kimauistiliskej toTEKO ne Mizpa,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>niman ompa okinmijlij: </div>
<div class="p">—ToTEKO, iDios Israel, ijkin kijtoua, "Nejua onemechkixtij ipan on tlajli Egipto nemejuamej israelitas, niman onemechmanauij inmak on egipcios niman inmak nochimej on reyes yejuan mechtlajyouiltiayaj."<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero aman nemejuamej nenkichichiuaj nemoTEKO Dios yejuan yomechmanauij ipan nochi pajsoloualistli niman tlajyouilistli. Niman nenkichichiuaj pampa onenkitlajtlanilijkej ma mechtlalili sen rey para mechyekanas. Aman tej, xuajlakan ixpan toTEKO por tribus niman por ueyifamilias.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Samuel okinnauatij nochimej on tribus* de Israel para ma kinisiuikan. Niman ijkuak okichiu suertes, on suerte ouets itech itribu Benjamín.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj okinmijlij itribu Benjamín, para ma nonisiuikan, niman on suerte ouets itech iueyifamilia Matri. Kemaj on suerte ouets itech Saúl, ikoneu Cis, pero ijkuak okitejtemojkej Saúl, xokinexitkej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj oksejpa okitlajtoltijkej toTEKO, para kimatiskej tla Saúl ompa nemi. Niman toTEKO okinmijlij ika Saúl ompa nemi; niman oniyan kampa onkaj tlajtlamach* tlamamajli.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman kemaj onotlajtlalojkej* okixtitoj kampa niyantikatka. Niman ijkuak Saúl oajsik ixpan on israelitas, ones ika más ueyi tlakatl de nochimej. <span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kemaj Samuel okinmijlij nochimej:</div>
<div class="p">—¿Yonenkitakej yejuan toTEKO yokitlajpenenij para rey? ¡Xnemi nion se israelita ken yejua!</div>
<div class="p">Niman nochimej on israelitas okijtojkej chikauak:</div>
<div class="p">—¡Ma ueyixtia on rey!<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj Samuel okinkakistilij on israelitas nochi on tlajtlamach yejuan sen rey ika onkaj kichiuas, niman okijkuiloj ipan sen amamoxtli*. Kemaj okeuatoj ipan itabernáculo toTEKO.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sakin, Samuel okiminnauatij nochimej ma nokuepakan iminchanj. Niman Saúl no oyaj ichan ne Gabaa. Niman toTEKO okinyoleu keskimej tlakamej yejuan xmojkej para iuan oyajkej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pero sekimej xkuajkualtin tlakamej ijkin tlamach okiteneuilijkej:  </div>
<div class="p">—¿Saman in, yejua techmakixtis?" </div>
<div class="p"> Ijkon tej, okichichijkej niman xokimakakej tetlayokolijli para okitlakaitakej.  Pero Saúl onochiu ken xkimatiskia.<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
