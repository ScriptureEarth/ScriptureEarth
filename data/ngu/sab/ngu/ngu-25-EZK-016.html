<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='ngu-25-EZK-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On ichanejkauan Jerusalén nouikaj ken yakaj siuaauilnenketl</div></div><a id="v1"></a>
<div class="m">
<div class="c-drop">16</div> ToTEKO oksejpa onechnots niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xkixkomaka Jerusalén  nochi on tlajtlamach tlen sanoyej tetlajyeloj yokichiu.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xkijli ika nejua nemoTEKO Dios ijkin nikijtoua:  'Tejua Jerusalén, ticananea desde otitlakat;  motataj oyaj sen amorreo niman monanaj sen hitita.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ijkuak otitlakat, xakaj mopan otlachix. On tonajli ijkuak otitlakat xomitsxikmekayotekej nion xomitsaltijkej;  xomitsmatlalojkej ikan istatl para omitschipajkej, nion xomitstetejkuixkej ikan tojtontli.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Xakaj omitsiknelij, nion xakaj mopan otlachix para ijkon mitscuidaroskiaj.  On tonajli ijkuak otitlakat, omitstlajkaltejkej ipan campo pampa sanoyej omitstlajyelitakej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj, nejua onipanok kampaka tejua titlajkaltoya.  Niman ijkuak onimitsitak titlatejteliksatok ipan moyesyo, onimitsiknelij, niman onimitsijlij: "Nejua xnimitskauilis timikis."<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman onimitsiskaltij ken itlaj on xojtli yejuan onkaj ipan campo.  Otimoskaltij kuajli niman otichpochtiak.  Mochichiualuan onoskaltijkej niman otitsonueueyakiyak.  Pero tejua sanken titetsotsoltik katka.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>' 'Kemaj oksejpa onipanok kampaka tinemiya,  niman onikitak yoajsik tiempo para timonamiktis.  Niman onimitskentij notlakempani para oniktlapachoj on motsotsolistlalnakayo. Niman onimitstlajtolmakak ika mouan ninonamiktis.  Nejua mouan onikchiu sen pacto de nonamiktilistli,  niman tejua otimochiu tinosiuau.  ¡Nejua akin nimoTEKO Dios, ijki nikijtoua onochiu!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj nejua onimitsaltij,  onimitschipau de on yestli yejuan tikpiyaya  niman onimitsajuiyalij.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj onimitstlakentij ikan tlakentli yejuan kipiya kualtetsin ikpanepanojli,  niman onimitskaktij ikan kaktin yejuan sanoyej patiojkej;  onimitstlaliltij sen xijlanilpikatl de lino  niman onimitskuatlapachoj ikan tela de seda.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>No ijki, onimitsintlaliltij kualneskayomej,  makoskamej niman sen kualtetsin kechkoskatl.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Onimitstlaliltij sen anillo de oro ipan moyak  niman onimitsintlaliltij pipiloltin ipan monakasuan,  niman no, onimitstlaliltij sen kualtetsin corona ipan motsontekon.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sanoyej otikualtetsintiak ikan miyek oro niman plata, motlakeuan katkaj de lino niman de seda yejuan kipiya kualtetsin ikpanepanojli.  Tikuaya pan yejuan tlachijchijtli katka ika on más kuajli harina,  niman tikuaya nekutli niman aceite de oliva. Sanoyej otikualtetsintiak ken sen reina.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sanoyej omitsixmatkej ipan oksekimej naciones pampa sanoyej tikualtetsin katka.  Sanoyej otikualtetsintiak pampa nejua onimitskualneskayotij.  ¡Nejua akin nimoTEKO Dios, ijki nikijtoua onochiu!<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>' 'Pero pampa sanoyej tikualtetsin katka niman miyekej omitsixmatkej,  sanoyej otimoueyimat,  niman otiktekitiltij mokualtsintilis para otiauilnen.  Otimotemakak ken sen siuaauilnenki intech nochimej yejuan motech panouayaj.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ikan on kualtetsin tlakentli yejuan onimitsmakak, otikinchijchiu pipitikej tiopankajkaltin ipan tepetsitsimej kampa otikinmauistilij on ídolos, niman ompa otiauilnen.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Otikintekitiltij on kualneskayomej de oro  niman de plata yejuan nejua onimitsintlayokolij,  para inka otikinchijchiu inmixneskayouan tlakamej,  niman otikinmauistilij. Nixpan nejua, on ken sen auilnemilistli. <span id="bookmarks17"></span> <a id="v18"></a><span class="v">18</span><span class="vsp">&nbsp;</span>Otikintlaliltij motlakeuan yejuan kipiyaj kualtetsin ikpanepanojli,  niman otikinuentlalilij on aceite niman on kopajli yejuan nejua onimitsmakak.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>On pan yejuan nejua onimitsmakak,  yejuan tlachijchijtli katka ika on más kuajli harina,  niman on aceite niman on nekutli yejuan nejua onimitsmakak para xkua,  tejua otikinmakak on ídolos ken itlaj uentli ajuiyak.  ¡Nejua akin nimoTEKO Dios, ijki nikijtoua otikchiu!<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>' 'Otikitak xueyi tlajtlakojli ika otiauilnen, yejua ika, on mokoneuan tlakamej niman siuamej yejuan onimitsinmakak, hasta otikinuentlalilij on ídolos ken tlakuajli para yejuamej.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>¡On nokoneuan yejuan onimitsinmakak, otikinmiktij! ¡Otikintlatij ken uentli inmixpan on ídolos!<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ika on tetlajyeloj nemilistli de siuaauilnenki yejuan  tikpiya,  niman ika nochi on okseki tetlajyeloj xompayejyeualistin yejuan tikchiua, hasta xok tikelnamiki ken tinemiya ijkuak tipitentsin katka,  ika titetsotsoltik katka niman titlatejteliksatoya ipan moyesyo.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>' 'Nejua akin nimoTEKO Dios nikijtoua:  ¡Sanoyej titlajyouis tejua Jerusalén pampa sanoyej yotitlajtlakoj!<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ipan on plazas niman nochiuiyan kampa tlamalakachouaj on kalpanojtin, otikinchijchiu tlaixpantin kampa tikinmauistilia on ídolos.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman ompa, otikijtlakoj on mokualtetsin tlachalis; otimokuep sanoyej titetlajyeloj  pampa otimotemakak intech nochimej on tlakamej yejuan motechika panouayaj,  niman ijki nochipa tiauilnemiya.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Niman no, otiauilnen iminuan on monisiuchanejkauan, on egipcios yejuan sanoyej eleuilistin,  niman otikchiu para nejua sanoyej ma nikualani pampa tejua sa chika timotemakaya para tiauilnemiya iminuan.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>' 'Yejua ika tej, nejua onimitscastigaroj.  Onikchiu para on motlauelikniuan seki ma kinoyaxkatikan on mopaís, niman onimitstemakak intech on motlauelikniuan filisteos  yejuan sanoyej mitstlauelitaj niman mitstlajyelitaj pampa sanoyej   tepinajtij ken timouika.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Pero pampa tejua xtiyolpachiuiya, no iminuan otiauilnen on asirios;  pero nion ijki otiyolpachiu.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Kemaj kej otiauilnen iminuan on tlanemakakej yejuan chantij ipan on tlajli Babilonia; pero nion ijki otiyolpachiu.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nejua akin nimoTEKO Dios, ijkin nikijtoua: Yotimotemakatinen para otiauilnen ken sen siuaaluinenki yejuan nion achijtsin xkipinajkayoj.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Nochiuiyan kampa tlamalakachouaj on kalpanojtin niman ipan nochimej on plazas,  otikinchijchiu tlaixpantin kampa tikinmauistilia on ídolos,  niman timotemaka ipan auilnemilistli.  Pero tejua xmitstlaxtlauiliaj on tlakamej yejuan iminuan timoteka ken oksekimej siuaauilnenkej kintlaxtlauiliaj, yej tejua tikintlaxtlauilia on tlakamej.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>'Tejua ken tisen siuatl yejuan xok iuan noteka iueuentsin, niman yej noteka iminuan on tlakamej yejuan xkinmixmati.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nochimej siuaauilnenkej kintlaxtlauiliaj,  pero tejua más tixompayejyeua pampa yej tejua tikinmaka tetlayokoliltin on momekauan,  niman tikintlaxtlauilia para yejuamej ma uajlakan ma tlajtlakokij mouan.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Tejua okse tlamantik tiauilnemi, xken oksekimej siuaauilnenkej,  pampa on tlakamej xyejuamej mitstejtemouaj para iminuan titlajtlakoua, nion xyejuamej mitstlaxtlauiliaj,  yej tejua tikintlaxtlauilia yejuamej.  ¡Yejua ika, tejua okse tlamantik tiauilnemi! <span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>' 'Yejua ika tej, tejua siuaauilnenki, xkaki notlajtol:<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Nejua akin nimoTEKO Dios nimitsijlia:  Tejua nion xotipinau otiktsotsoloj motlalnakayo para otiauilnen iminuan on momekauan,  niman xtipinaua tikinmauistilia on motetlajyelojkauan ídolos. Niman no otikinmiktij mokoneuan yejuan otikinuentlalij.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Yejua ika tej, nejua nikinsentlalis nochimej on naciones yejuan otikimpaktij ken momekauan yeskiaj.  Nikinsentlalis sanken on yejuan otikintlajsojtlak  niman on yejuan otikintlauelitak,  niman inmixpan nochimej, nimitskixtilis motlaken para ijki nochimej ma mitsitakan kuajli titetsotsoltik para ma mitspijpinauikan.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nejua nimitscastigaros ipampa motlakapapatlalis ika oksekimej dioses otikinmauistilij niman pampa otitemiktij.  Niman pampa sanoyej otinechkualanij, nimitstemakas para ma mitsmiktikan.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Nimitstemaktilis intech nochimej on naciones yejuan tikintlajsojtla,  para yejuamej ma mitstlanikan  niman ma kinxoxotonikan intlaixpanuan on ídolos kampa otiauilnen.  Yejuamej mitskixtiliskej motlakeuan  niman on mokualneskayouan, niman mitskauaskej kuajli titetsotsoltik niman ipan pinaualistli.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>No ijki, yejuamej kichiuaskej para nochi tlakatl ma mitstlauelita, mitstemojmotlaskej niman mitsmiktiskej ikan iminespadas.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kintlatiskej nochimej mokaluan,  niman inmixpan miyekej siuamej mitscastigaroskej.  Ijkon nimitskixtilis on mosiuaauilnenkayo,  niman xokaman más tikintlaxtlauilis on momekauan.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Ijki tej, noyolika ninokauas tla yonimitscastigaroj,  niman on notlauel pampa otikinmauistilij oksekimej dioses, no seuis.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Tejua Jerusalén, otikelkau nochi on tlen kuajli onikchiu mopampa ijkuak xtiueyixtikatka,  niman sanoyej otinechkualanij ika otikchiu on tlen sanoyej tetlajyeloj.  Yejua ika tej, nejua nimitscastigaros pampa sanoyej xkuajli ken otimouikak.  ¡Nejua akin nimoTEKO Dios, ijki yonikijtoj nochiuas!<span id="bookmarks43"></span></div>

<div class="s"><div id="s2">Ijkon ken sen nantli nouika, iichpokau no ijki nouikas</div></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>' 'Nochimej on yejuan kitekitiltiaj uejueyitlajtoltin,  ijkin mitsteneuiliskej:  Ken sen nantli nouika, iichpokau no ijki nouikas.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Tejua tiichpokau sen nantli yejuan sanoyej kitlauelitaya iueuentsin niman ikoneuan;  niman mokniuan siuamej, Samaria niman Sodoma, no sanoyej kintlauelitayaj iminueuentsitsiuan niman inkoneuan.  Nenmonanaj katka sen hitita niman nenmotataj katka sen amorreo.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>On mokniu siuatl yejuan yakatstiu niman ikoneuan, yejuan kixnextiaj on ueyikalpan Samaria niman ikalpantsitsiuan, nemij kampaka norte.  Niman on mokniu siuatl yejuan más konetl niman ikoneuan,  yejuan kixnextiaj on ueyikalpan Sodoma niman ikalpantsitsiuan,  nemij kampaka sur.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Niman tejua xsan otitlajtlakoj ken mokniuan otlajtlakojkej, yej sanoyej más otitlajtlakoj xken yejuamej.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Nejua akin nimoTEKO Dios, ijkon ken melauak ninemi, ijkin ninotlajtolmaka:  nion on mokniu Sodoma niman ikalpantsitsiuan, xsanoyej okichijkej on tlen sanoyej tetlajyeloj ken tejua Jerusalén otikchiu iminuan on kalpantsitsimej de Judá.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>On mokniu Sodoma okichiu yejua in tlajtlakojli:  yejua iminuan on oksekimej kalpantsitsimej yejuan onkatkaj nijnisiu, sanoyej onouejueyimatkej.  Maski kipiyayaj miyek tlakuajli niman sanoyej kuajli chantiyaj, xkaman okimpaleuijkej on yejuan mayankej niman on yejuan xitlaj kipiyaj.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Yejuamej onouejueyimatkej niman okichijkej on tlinon nejua sanoyej nechkualania.  Yejua ika, nejua onikinxoxotonij ken aman tejua tikinta.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Niman on mokniu Samaria, xokichiu nion tlajkotipan de on tlajtlakojli yejuan tejua yotikchiu.  Tejua más sanoyej yotitlajtlakoj xken yejuamej.  Motechika tejua, nesi ken yejuamej uej xkipiyaj tlajtlakojli.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Tejua tej, ika onkaj tikijyouis tlen sanoyej tepinajtij.  Pampa tejua más otitlajtlakoj xken on mokniuan siuamej,  yejuamej motechika nesi ken xmás kipiyaj tlajtlakojli.  Tejua tej, ika onkaj tikijyouis más on pinaualistli niman más timoknelis xken yejuamej, pampa tejua más otitlajtlakoj xken on mokniuan siuamej,  hasta nesi ken yejuamej uej xmás kipiyaj tlajtlakojli.<span id="bookmarks52"></span></div><span id="bookmarks52"></span><a id="v53"></a>
<div class="p"><span class="v">53</span><span class="vsp">&nbsp;</span>' ‘Pero nejua oksejpa nikyenkuilis Sodoma niman Samaria iminuan inkalpantsitsiuan;  niman tejua no oksejpa nimitsyenkuilis.<span id="bookmarks53"></span> <a id="v54"></a><span class="v">54</span><span class="vsp">&nbsp;</span>Pero achtoj, tejua ika onkaj timoknelis niman tipinauas de nochi on tlen sanoyej xkuajli otikchiu.  Ijkuak on mokniuan siuamej mitsitaskej ika tikpanoua nochi on, noyoltlaliskej pampa kimatiskej ika yejuamej xsanoyej otlajtlakojkej ken tejua.<span id="bookmarks54"></span> <a id="v55"></a><span class="v">55</span><span class="vsp">&nbsp;</span>Niman ijkuak on mokniuan siuamej Sodoma niman Samaria iminuan inkalpantsitsiuan, oksejpa kuajli nemiskej ken achtoj nemiyaj, tejua iminuan mokalpantsitsiuan no oksejpa kuajli nennemiskej.<span id="bookmarks55"></span> <a id="v56"></a><span class="v">56-57</span><span class="vsp">&nbsp;</span>Ijkuak tejua sanoyej timoueyimatiya, niman ijkuak sanken xe panesiya on moxompayejyeualis, tejua ika otiuetskak mokniu Sodoma ijkuak onicastigaroj.  Pero aman on uejueyikalpanmej edomitas niman filisteas, niman nochimej on oksekimej países, mitsuijuikaltiaj;  ¡nochiuiyan mitstlauelitaj pampa nochimej yokimatkej moxompayejyeualis!<span id="bookmarks56-57"></span> <a id="v58"></a><span class="v">58</span><span class="vsp">&nbsp;</span>Aman ika onkaj tikijyouis on castigo ipampa on tlinon xkuajli niman tetlajyeloj otikchiu.  ¡Nejua akin nimoTEKO, ijki nikijtoua nochiuas!<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>' 'Nejua akin nimoTEKO Dios, ijkin nikijtoua:  Nimitsmakas motlaxtlauil ijkon ken tejua mitsmelaua tikselis,  pampa xotikchiu ken otimotlajtolmakak  niman xoticumpliroj on pacto yejuan nouan otikchiu.<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Pero nejua kemaj nicumpliros on pacto yejuan onikchiu mouan ijkuak tejua ueyikalpan Jerusalén xe tiueyixtikaka, niman nikchiuas mouan sen pacto yejuan xkaman popoliuis.<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Kemaj tejua tikelnamikis kenijki xkuajli otimouikak niman sanoyej tipinauas.  Nikchiuas para on mokniuan siuamej Samaria niman Sodoma nochiuaskej ken mochpochuan yeskiaj maski yejua in xkijtoua ipan on pacto yejuan onikchiu mouan.<span id="bookmarks61"></span> <a id="v62"></a><span class="v">62</span><span class="vsp">&nbsp;</span>Nejua nikyenkuilis nopacto mouan, niman tejua tikmatis ika nejua nimoTEKO.<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Ijkuak nejua nimitstlapojpoluis nochi on tlen xkuajli otikchiu, tejua tikelnamikis nochi on motlajtlakoluan niman sanoyej tipinauas,  hasta xok tiuelis timoueyiteneuas  ipampa on mopinauis. ¡Nejua akin nimoTEKO Dios, ijki yonikijtoj nochiuas!' ”<span id="bookmarks63"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
