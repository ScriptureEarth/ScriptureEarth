<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='ngu-09-1SA-027.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David oksejpa okitlapojpoluij inemilis Saúl</div></div><a id="v1"></a>
<div class="m">
<div class="c-drop">26</div> On chanejkej ipan on ueyikalpan Zif oyajkej Gabaa okitatoj Saúl niman okijlijkej: "David niyantikaj ipan on tepetl Haquila ixpan on xalpatlajkan."<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Kemaj Saúl nimantsin okis inmiuan 3 mil soldados yejuan más uelij tlauijsokij, niman oyajkej okitejtemotoj David ipan on xalpatlajkan Zif.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Saúl okitlalij icampamento ipan on tepetl Haquila itech ojtli, ixpan on xalpatlajkan. Pero ijkuak David nemiya ipan on xalpatlajkan okimat ika Saúl kitejtemoua.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejua ika, David okintitlan tlakamej ma ichtakatlajtlachatij para kimatis hasta nemiya Saúl.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kemaj David oichtakayaj kampa nemiya Saúl niman okitak kampa kochiya Saúl niman Abner, ikoneu Ner. Abner tlayekanketl katka itech isoldados Saúl. Niman David okitak ika Saúl kochiya ipan on campamento, niman kiyejyeualojtikatkaj isoldados.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj David okinots Ahimelec on heteo, niman Abisai ikoneu Sarvia ikniu Joab, niman okintlajtoltij:</div>
<div class="p">—¿Akinon kineki yas nouan ipan icampamento Saúl?</div>
<div class="p">Niman Abisai okinankilij:</div>
<div class="p">—Nejua nias mouan.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Sano ipan on yeuajli David niman Abisai oyajkej ipan on campamento. Saúl kochiya ijtik on campamento, niman ikuatsontlan onkakta ilanza tlalaktikatka ipan tlajli. Abner niman nochimej on soldados kochiyaj iyeualkan Saúl. <span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj Abisai okijlij David:</div>
<div class="p">—Dios yomitsmaktilij motlauelikniu. Xnechkauili ma nikmikti, ma niktlalakti ipan tlajli sano ika ilanza. San ika se niktlalaktilis niman mikis.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Pero David okinankilij:</div>
<div class="p">—Maka xmikti, pampa on yejuan kimiktis on rey yejuan toTEKO okitlalij, ika onkaj kiselis castigo.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>San toTEKO uelis kixtilis inemilis ijkuak yoajsik ika mikis, noso ijkuak yas ipan nouijsokilistli.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>ToTEKO ma nechpaleui maka nikmiktis on rey yejuan yejua okitlalij. Aman tikiktiskej ilanza niman iatekon yejuan kipiya atl, yejuan onokej ne ikuatsontlan, niman tiauij.  <span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Niman David okonkuik ilanza niman on iatekon yejuan onkatkaj ikuatsontlan Saúl, niman oyajkej. Xakaj okintak, nion xakaj okinkak. Xakaj otlachix pampa nochimej kochiyaj, pampa toTEKO okichiu sanoyej ma kochmikikan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj David okipanok on ixtlauatl niman otlejkok ikuapan sen tlamimijli, kampa uejka notstikatka iuan Saúl.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj David chikauak okonnots Abner niman on soldados:</div>
<div class="p">—¡Abner, xnechajnankili!</div>
<div class="p">Kemaj Abner okinankilij niman okijlij:</div>
<div class="p">—¿Tlen akin tejua ika tiktsajtsilia on rey?<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Niman David okijlij Abner:</div>
<div class="p">—¿Tlen, xtejua on yejuan más ueyixtikaj tlakatl intech on israelitas? ¿Tline xotikmanauij on moteko rey ijkuak akinonon okalak ipan icampamento niman kinekiya kimiktis?<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Tejua xkuajli otikchiu ika xotikmanauij.  Nejua nemechixkomaka ixpan toTEKO ika mechtocaroua mechmiktiskej, pampa xonencuidarojkej nemoteko on rey yejuan toTEKO okitlalij. Xtejtemo on lanza niman on atekomatl ikan atl yejuan onkatkaj ikuajtsontlan morey. Xkita tla tikinnextia.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ijkuak Saúl okitenkak David, okichikajkaijtoj:</div>
<div class="p">—¿Tlakaj yej tejua nokoneu David yejuan tinechnotsa?</div>
<div class="p">Niman David okinankilij:</div>
<div class="p">—Kemaj noteko, nejua.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero, ¿Man tline tinechtotokatinemi nejua nimotekitkau? ¿Tline, tlinon xkuajli onikchiu?<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nejua nimitstlajtlanilia xnechkaki noteko. Tla toTEKO omitsnauatij para tinechuijsokis, tla ijkon niknekiskia nikmakas sen uentli.  Pero tla san on tlakamej mitsijliaj xnechuijsoki, tla ijkon toTEKO ma kintlaueli pampa nennechkixtiaj ipan in tlajli yejuan iyaxka* toTEKO. Niman nenechchiualtiaj para ma niuiya kampa san uelis nikinmauistilis oksekimej dioses.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua xniknekiskia nimikis uejka ipan okse país kampa xnemi toTEKO Dios. Pero tejua noteko otikis otinechtejtemoto, ken tikontejtemoskia sen tekpin, niman tinechtotokatinemi ipan tepemej ken tiktejtemojtinemiskia sen tototl.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj Saúl okijtoj:</div>
<div class="p">—¡David nokoneu, nikmatstikaj ika yonitlajtlakoj! Yonikchiu sanoyej sen ueyi tontojyotl ken yakaj yejuan xitlaj* kimati. Aman tej, xuajla notech. Xokuitlaj nimitschiuilis pampa aman ipan in tonajli otinechititij ika tiktlakaita nonemilis.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>David okinankilij:</div>
<div class="p">—Nikan onkaj molanza noteko.  Ma uajla sen motlakeual ma kuiki.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman toTEKO ma kitlaxtlauili on akin melauak kineltoka niman kichiua tlen kuajli. Maski aman toTEKO omitstemaktilij notech, xoniknek onimitsmiktij, pampa tejua tirey yejuan toTEKO okitlapejpenij.  <span id="bookmarks23"></span> <a id="v24"></a><span class="v">24</span><span class="vsp">&nbsp;</span>Niman ijkon ken aman xoniknek onimitskixtilij monemilis, no ijki toTEKO ma kimanaui nonemilis niman ma nechmanaui de nochi on tlen xkuajli.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj Saúl otsajtsik:</div>
<div class="p">—¡ ToTEKO ma mitstiochiua David, nokoneu! ¡Tejua tikchiuas uejueyi tlajtlamach* niman nochi kuajli kisas on tlen tikchiuas!</div>
<div class="p">Kemaj Saúl oyaj ichan, niman David no oyaj.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
