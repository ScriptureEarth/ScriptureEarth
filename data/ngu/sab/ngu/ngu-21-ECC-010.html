<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='ngu-21-ECC-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Okseki tlajtoltin de tlamatilistli</div></div><a id="v1"></a>
<div class="m">
<div class="c-drop">10</div> Ijkon ken sen sayolin yejuan miki molonia niman kimolonaltia on ajuiyalistli, no ijki se achijtsin tontojyotl kijtlakoua on tlakatl tlamatki yejuan kitlaitaj.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Iyojlo sen tlamatki kiyekana para nouika kuajli, pero iyojlo sen tonto kiyekana para nouika xkuajli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nochi tlen kichiua sen tlakatl tonto, kiteititia ika xitlaj kimati, niman kampaka yau oksekimej kimijlia ika xitlaj kimaki.</div>
<div class="b">&nbsp;</div><span id="bookmarks3"></span><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Tla on yejuan mitsmandaroua kualani mouan, maka tikauas motekiu. Para tikuektlalis on tlen xkuajli kichiua, noneki tikxikos niman tipiyas yolseuilistli.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>No onikitak on tlen xkuajli nochiua ipan in tlaltikpaktli, niman in sano kisa intech on yejuan tlamandarouaj:<span id="bookmarks5"></span> <a id="v6"></a><span class="v">6</span><span class="vsp">&nbsp;</span>ika se yejuan tonto kimakaj sen ueyi tekitl, niman on yejuan ricos kimakaj tekitl yejuan xmás ueyi kijtosneki.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>No onikintak on yejuan esclavos kistinemij ipan caballos niman on tlayekankej nejnentinemij ken esclavos yeskiaj.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yejuan kichkua sen tlaltekontli sano yejua ijtik onuetsi. Yejuan kitlajkali sen tepantli uelis kinextis sen kouatl niman on kouatl kikuas on tlakatl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejuan kinxima temej, uelis sano yejua nokokos. Yejuan kojtlajtlapana, uelis sano yejua notsontekis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tla sen hacha xok tlateki niman xkitentiaj, noneki más chikauak kitlajkalij para tlatsonteki. Más kuajli tla itlaj tikchiuas kuajli niman ikan tlamatkilistli.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Xnoneki sen tlatsotsonketl ixpan sen kouatl ijkuak yotekuaj.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Itlajtol sen tlamatki nochimej kuelkakij, pero itlajtol sen tonto sano yejua kichiuilia tlen xkuajli.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkuak peua tlajtlajtoua, nochi tontojyotl kijijtoua, niman tlami kijijtoua nochi tlen xitlaj kijtosneki.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>¡Sen tlakatl tonto sanoyej tlajtolmiyek!</div>
<div class="p">¿Akinon uelis kijtos tlinon nochiuas uajmostla, tla xakaj kimati on tlen nochiuas más sakin*?<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Sanoyej notekimiktia on tlakatl tonto, hasta xok kimati katlejua ojtli kajsis ipan on ueyikalpan.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>¡Lástima de on país yejuan irey sen telpochtli, niman yejuan itlayekankauan san ika nokauaj tlaluichiuaj niman tlakuaj hasta tlanextiliaj!<span id="bookmarks16"></span> <a id="v17"></a><span class="v">17</span><span class="vsp">&nbsp;</span>¡Sanoyej tlatiochijtli on país yejuan kipiya ken rey sen kuajli tlayekanki, niman kampa on tlayekankej tlakuaj ijkuak kitocaroua, para chikajkanemij niman xpara tlauaniskej!<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ijkuak sen tlakatl sanoyej tlatsiui, niman xkineki kuektlalis ikuapachol ikal, uetsis on ikuapachol, niman kemaj nochi ikal uetsis.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>On iluitlakuajli para kueliliaj, niman on vino para tiyolpakis ipan monemilis; pero para on noneki tikpiyas tomin.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Maka xkijtouili tlen xkuajli sen rey, nion siquiera ipan motatlamachilis. Maka xkijtouili tlen xkuajli sen rico, maski tinemi san moselti, pampa on totomej patlanij niman yejuamej uelis konmachistiskej tlen otikjtoj san ichtaka.<span id="bookmarks20"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
