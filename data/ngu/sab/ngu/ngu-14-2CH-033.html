<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 33</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-032.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;33&nbsp;&nbsp;</a></span>
  <span class="button"><a href='ngu-14-2CH-034.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Manasés otlamandaroj Judá</div></div><a id="v1"></a>
<div class="m">
<div class="c-drop">33</div> Manasés kipiyaya majtlaktli uan ome xipan ijkuak opeu tlamandaroua ken rey, niman otlamandaroj 55 xipan ne Jerusalén.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero okichiu tlen xkuajli ixpan toTEKO. Okichiu on tlen sanoyej xkuajli ken kichiuayaj on oksekimej naciones, yejuan toTEKO okinuajkixtij ipan on país ijkuak okalakkej on israelitas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Manasés oksejpa okinchijchiu on pipitikej tiopanmej ne inkuapan on tepetsitsimej yejuan Ezequías, itataj okinxoxotonijka, okinchijchiu on tlaixpanmej para on baales, niman no okintlalij on kojtin* kampa nestikatkaj ixneskayouan on diosa Asera.  Niman no inmixpan onotlakuantelkets niman okinmauistilij nochi on tlen onokej ipan cielo: tonaltsintli, metstli niman sitlalimej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Okinchijchiu tlaixpantin para on xmelauak dioses ipan iueyitiopan toTEKO, kampa yejua toTEKO yokijtojka: "Ne Jerusalén ompa nokauas notokatsin para nochipa." <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Manasés no okinchijchiu tlaixpantin para on sitlalimej yejuan onokej ipan cielo ipan on okan ikiauak iueyitiopan toTEKO.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Okintlatij ikoneuan ken uentli ipan on ixtlauatl de Ben-henón. Okejekoj magia, nauajlotl, niman tetlatejtemouilistli. Yejua kiminnotsaya mikatsitsimej niman on yejuan tetlamachilisitaj. Okichiu mejyek tlajtalmach yejuan xkuajli ixpan toTEKO, niman ijki sanoyej okualanij toTEKO. Yejua kiminnotsaya mikatsitsimej niman on yejuan tetlamachilisitaj.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>No okitlalij ipan iueyitiopan toTEKO, sen ixneskayo on ídolo yejuan okichijchijka. Ne kampa toTEKO yokijlijka David niman Salomón, ikoneu: "In ueyikalpan Jerusalén, niman in ueyitiopan, yejua oniktlapejpenij de intsajlan nochimej on tribus de Israel, para ompa nichantis nochipa.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nejua xkaman nikchiuas para on israelitas ma kisakan ipan on tlajli yejuan onikinmakak inuejkatajuan, tla nochi nenkitlakamatij on tlen onemechnauatij, nochi on temachtiltin, on leyes niman on tlanauatiltin yejuan onemechmakak itechkopa Moisés."<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero Manasés okichiu para on chanejkej Judá niman Jerusalén, ma kitokakan on xkuajli ojtli niman ma kichiuakan on tlen más xkuajli xken on naciones yejuan toTEKO okinkixtij ijkuak okalakkej on israelitas.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>ToTEKO okinots Manasés niman ichanejkauan, pero xokinekkej okakkej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua ika, toTEKO okinuajtitlan on soldadostlayekankej de on rey de Asiria, niman okajsikej Manasés, okitepitskualtijkej tepostli ipan iyak, niman okisalojkej ikan teposcadena de bronce.  Kemaj okuikakej Babilonia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pero ijkuak onomat ipan ueyi ajmantli, onoueyikatsajtsilij itech toTEKO, Dios de iuejkatajuan, niman onoknelij ixpan toTEKO.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj onoueyikatsajtsilij itech toTEKO, niman yejua okak on tlen okitlajtlanilij niman okauilij ma nokuepa Jerusalén niman oksejpa otlamandaroj. Ijkon tej, Manasés okajsikamat ika toTEKO san yejua Dios.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Sakin de nochi yejua in, Manasés okichijchiu sen kiauak tepantli kampa itoka Iueyikalpan David, yejuan peuaya desde kampaka ikalakiyan tonaltsintli de Gihón, ipan on ixtlauatl hasta itech itsakuijlou on Michimej, niman kiyeualojtoya on tepetsintli Ofel. Niman okintlalij soldadostlayekankej ipan nochi on ueyikalpan yejuan kuajli yeualtsakutikaj ne Judá.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>No okejkuanij ipan iueyitiopan toTEKO on dioses yejuan xchanejkej, on ídolo niman nochi on tlaixpanmej yejuan okinchichijkaj ipan on tepetsintli kampa onkaj iueyitiopan toTEKO niman imanian Jerusalén niman okinxinitoj uejka de on ueyikalpan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sakin okuektlalij on itlaixpan toTEKO niman okitemakak uentli de yoltlalilistli, niman uentli de tlaxtlauijli. Okinnauatij on chanejkej ne Judá ma kimauistilikan niman ma kitekipanokan toTEKO, Dios de Israel.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pero on chanejkej sanken kitemakaya uentli ipan on pipitikej tiopanmej yejuan para ídolos ne inkuapan on tepetsitsimej, pero on uentli yejuan kitemakayaj, san kimakayaj iminTEKO Dios.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>On okseki tlajtlamach yejuan okichiu Manasés, niman iueyikatsajtsilis itech toTEKO, on tlinon okijlijkej on tiotlajtojkej ikan itokatsin toTEKO, Dios de Israel, tlajkuilolnestikaj ipan on amamoxtli kampa tlajkuilolnestikaj iminnemilis on reyes de Israel.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>On iueyikatsajtsilis niman on kenijki Dios okinankilij, on itlajtlajkoluan niman ixko yejyeualis, on kampa okinchijchiu on pipitikej tiopanmej ikuapan tepetsitsimej, niman kampa okintlalij ixneskayouan on diosa Asera niman on oksekimej ídolos ijkuak xe nokneliaya itech Dios, nochi tlajkuilolnestikaj ipan on amamoxtli de on tiotlajtojkej.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijkuak Manasés omik okitôkakej ipan on xochitlan de ipalacio. Kemaj Amón, ikoneu, kej yejua okalak rey.<span id="bookmarks20"></span></div>

<div class="s"><div id="s2">Amón otlamandaroj ne Judá</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Amón kipiyaya 22 xipan ijkuak opeu tlamandaroua ken rey, niman otlamandaroj Jerusalén ome xipan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero okichiu tlen xkuajli ixpan toTEKO, ken okichijka Manasés, on itataj. Otlauentlalij intech on ídolos yejuan okinchijchijka itataj, niman okinmauistilij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Pero Amón xonoknelij ixpan toTEKO, ijkon ken okichijka Manasés itataj. Yej okichiu más miyek tlajtlakoltin.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>On itlapeliuikauan okitlajtouilijkej kimiktiskej, niman okimiktijkej ipan ipalacio.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pero on chanejkej ipan on kalpan okinmiktijkej nochimej on iuejueyitekitkauan yejuan okimiktijkej on rey Amón, niman okitlalijkej rey Josías, on ikoneu.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
