<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">9.13 </span><span class=\"ft\">Ipan hebreo* Cabul kakistisneki ken , “Semi xtlajtsin”.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-11-1KI-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dios kichiua sen pacto* iuan Salomón</div></div>
<div class="r"><div id="r1">(<span class="reflink"><a href="ngu-14-2CH-007.html#v11">2 Cr 7.11-22</a></span>)</div></div><a id="v1"></a>
<div class="m">
<div class="c-drop">9</div> Ijkuak on rey Salomón otlan kichijchiua iueyitiopan toTEKO niman ipalacio niman nochi on tlen okinek okichijchiu,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>toTEKO ika okpa okinotitij Salomón, ijkon ken yokichijka ne Gabaón.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman okijlij: “Yonikak moueyikatsajtsilis niman tlinon yotinechtlajtlanilij ma nikchiua, niman yoniknoyaxkatij in ueyitiopan yejuan otikchijchiu kampa nochipa nechmauistiliskej. Nejua, nochipa nicuidaros niman xkaman nikauas.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Aman tej, tla tejua no kuajli timouikas notech ikan kuajli moyojlo niman chipauak ken okichiu motataj David, niman tla tikchiuas nochi tlen yonimitsnauatij, niman tikintlakamatis noleyes niman notlanauatiluan,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>nejua nikchiuas ken onikprometerouilij motataj David, ijkuak onikijlij ika xkaman poliuis sen iuejkakoneu* yejuan tlamandaros ken rey intech on israelitas.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Pero tla tejua niman mouejkakoneuan nennechtlalkauiyaj, niman xnenkitlakamatij notlanauatiluan niman noleyes yejuan yonemechmakak, tla yej nenkintekipanouaj niman nenkinmauistiliaj on yejuan xmelauak dioses,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>nejua nikominkixtis on israelitas ipan on tlajli yejuan yonikinmakak. Niman no, neka nikontlajkalis in ueyitiopan yejuan yoniknoyaxkatij, niman oniktlalij para nechtlakaitaj. Kemaj nochimej on naciones, sanoyej inka uetskaskej on israelitas.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>De yejua in ueyitiopan, nochiuas sen olochojli de xoxotonilistli, niman nochimej yejuan panoskej itech kimojkaitaskej niman tlamach kijtoskej. Niman ijkin notlajtoltiskej: '¿Tline iminTEKO ijkin okichiuilij in país niman in ueyitiopan?'<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj ijkin kiminnakiliskej: 'Ijkin onochiu pampa on israelitas okitlalkauijkej iminTEKO Dios, on Dios yejuan okinkixtij inuejkatajuan israelitas ne Egipto, niman pampa yej okintekipanojkej niman okinmauistilijkej oksekimej dioses. Yejua ika tej, okinuajtitlanilij nochi tlen xkuajli.' "<span id="bookmarks9"></span></div>

<div class="s"><div id="s2">Okseki tlajtlamach* yejuan Salomón okichiu</div></div>
<div class="r"><div id="r2">(<span class="reflink"><a href="ngu-14-2CH-008.html#v1">2 Cr 8.1-18</a></span>)</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ipan sempoajli xipan, Salomón otlan kichijchiua in ome uejueyimej kaltin, on iueyitiopan toTEKO niman ipalacio.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Para okinchijchiu, Hiram on rey de Tiro, sanoyej okipaleuij. Yejua okimakak kojtin* de cedro niman de pino. No ijki okimakak, nochi oro kech nonekiya para on kaltin. Niman rey Salomón ken sen tlajsojkamachilistli okimakak Hiram, sempoajli uejueyikalpanmej yejuan onkatkaj ipan iueyitlalpan Galilea.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pero ijkuak Hiram oyaj okintato on uejueyikalpanmej yejuan okimakak Salomón, xokinuelitak,<span id="bookmarks12"></span> <a id="v13"></a><span class="v">13</span><span class="vsp">&nbsp;</span>niman okitlajtoltij: “Nokniu, ¿Tline kenin uejueyikalpanmej otinechinmakak?” Yejua ika, on región kampa onkatkaj on uejueyikalpanmej okitokayotij Cabul<span class="footnote selectable" id="F-0"><sup>a</sup></span>, niman hasta aman ijki itoka.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On oro yejuan Hiram okontitlanilij on rey Salomón, katka 3 mil 960 kilos.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Rey Salomón okinchiualtij otekitkej on tlakamej maski xokitlaxtlauilij, para okichijchijkej iueyitiopan toTEKO, ipalacio on rey, on tlalmantli niman on tepanchinantli yejuan ika okiyeualtsakukej Jerusalén. Niman no okinchiualtij para okuektlalikej on tepachinantli inyeualkan on uejueyikalpanmej Hazor, Meguido niman Gezer.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>(On rey de Egipto, okinoyaxkatijka* on ueyikalpan Gezer, niman okinmiktij on cananeos yejuan ompa chantiyaj. Kemaj okitlatij on ueyikalpan. Sakin ijkuak ichpoch ononamiktij iuan Salomón okimakak on ueyikalpan ken tetlayokolijli*.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman kemaj, Salomón oksejpa okichijchiu on ueyikalpan Gezer.) Niman no okichijchiu on ueyikalpan Bet-horón, yejuan nokaua tlatsintlan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>No okichijchiu on ueyikalpan Baalat, niman on ueyikalpan Tamar yejuan nokaua ipan ixalpatlajkan Judá.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>No ijki, oksejpa okinchijchiu nochimej on uejueyikalpanmej kampa keuaya tlakuajli, niman kampa kimeuayaj carretas de guerra niman on kampa kinkalaktiayaj caballos. Salomón okichijchiu nochi tlen okinek ne Jerusalén, ne Líbano niman ipan nochi ueyitlalpan kampa tlamandarouaya.<span id="bookmarks19"></span> <a id="v20"></a><span class="v">20-21</span><span class="vsp">&nbsp;</span>Ipan on país onokajkej inuejkakneuan on amorreos, on hititas, on fereseos, on heveos niman on jebuseos, pampa on israelitas xouel otlan kinmiktiaj ijkuak okinoyaxkatijkej on tlajli. Niman pampa yejuamej in xisraelitas katkaj, on rey Salomón okinchiualtij kichiuayaj on chikajkatekitl ken eslavos, niman hasta aman ijki kintekitiltiaj.<span id="bookmarks20-21"></span> <a id="v22"></a><span class="v">22</span><span class="vsp">&nbsp;</span>Pero on yejuan israelitas katkaj, nion se xokitekitiltij ken esclavo. Yej okintlalij para soldados, para tlapaleuijkej, para tlayekankej, para soldadostlayekankej, para tlayekankej intech soldados yejuan kistinemiyaj ipan carretas de guerra, niman para soldadostlayekankej intech on soldados yejuan kistinemiyaj ipan caballos.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman no nemiyaj 550 israelita tlakamej yejuan tlatekitiltiayaj. In tlakamej kinyekanayaj on tekitkej ipan nochi on tekitl yejuan kichiuayaj.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Ichpoch on rey de Egipto onejkuanij ne kampa kuitiaj Iueyikalpan David, para ochantito ipan on palacio yejuan Salomón okichijchiuilij. Kemaj Salomón okichijchiu on tlalmantli.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Yexpa ipan se xipan, Salomón kitemakaya uentin yejuan nochi tlatla niman kinmiktiaya yolkej para uentin de yoltlalijli. On uentin kintlatiaya ipan on tlaixpan* yejuan okichijchiu para toTEKO. Niman no kitlatiaya kopajli ixpan toTEKO. Ijkon otlan kichijchiuaj on ueyitiopan.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>No ijki, on rey Salomón okinchijchiu barcos ne Ezión-geber, yejuan onkaj nisiu Elat, itenko on Mar Rojo ipan on ueyitlalpan Edom.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Niman Hiram okintitlan sequimej itekitkauan yejuan tekitij ipan barcos itech Salomón pampa yejuamej kimatiyaj kenijki kistinemiskej ipan mar. Okintitlan para okimpaleuijkej itekitkauan Salomón yejuan tekitij ipan barcos.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Oajsikej ne ipan on ueyitlalpan itoka Ofir, niman ipan on barcos okuajkikej kanaj 14 mil kilos de oro, niman okiktilijkej on rey Salomón.<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
