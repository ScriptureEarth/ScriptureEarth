<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-07-JDG-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Abimelec, itelpoch Gedeón sano yejua onoteneu rey</div></div><a id="v1"></a>
<div class="m">
<div class="c-drop">9</div> Abimelec on ikoneu Jerobaal oyaj Siquem niman okinminotsato itiojuan yejuan ikniuan inanaj. Niman okinmijlij:<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>—Tla tejuamej melauak ken titotaj, nemechtlajtlanilia para xkintlapololtikan on chanejkej ne Siquem, ika más kuajli tla kinyekanas san se tlakatl, xken tla nochimej on 70 tlakamej, yejuan ikoneuan Jerobaal. Xkelnamikikan ika nejua no ken nemechita.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Niman pampa Abimelec infamilia katka, okuelitakej on tlen okinmijlij. Niman kemaj okinmijlikej on tlakamej de Siquem para ma iuan ma uiyan, niman yejuamej no okuelitakej pampa okijtojkej: “Yejua ken tokniu”.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>No ijki okuikej 70 tomin de plata yejuan okixtijkej ipan itiopan Baal-berit, niman okimakakej Abimelec. Ika in tomin, Abimelec okintlakeu keskimej tlakamej yejuan sanoyej xkuajkualtin para oyajkej iuan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Oyajkej ne Ofra kampa ochantika Jerobaal on itataj, niman ipan se ueyi tetl okiminmiktijkej on 70 ikniuan Abimelec. San ouel oniyan niman onomanaui Jotam, yejuan más konetl de ikoneu Jerobaal.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Sakin nochimej on chanejkej Siquem niman Bet-milo onosentlalijkej itsintlan on auakojtli niman itech on tetl yejuan kimauistiliayaj, yejuan onkatka ne Siquem kampa Abimelec okalaktijkej rey.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ijkuak Jotam okimat, otlejkok ipan on tepetl Gerizim niman ompa sanoyej chikauak otsajtsik para nochimej ma kakikan. Ijkin otsajtsik:</div>
<div class="p">"¡Xnechkakikan kuajli chanejkej nikan Siquem! ¡Tla nenkinekij para Dios mechkakis, xnechkakikan kuajli!<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>"Se tonajli on kojtin* okinekej kipiyaskej iminrey, niman okitlajtlanilijkej sen olivojkojtli para yejua ma nochiua iminrey.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero on olivojkojtli okinmijlij: ‘Ka, pampa tla ninochiuas nemorey, noneki xok niktemakas noaceite yejuan ika nikintiochiua on tlakamej niman nikpaktia Dios.’<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>"Kemaj on kojtin* okitlajtlanilijkej sen higuerajkojtli para yejua ma nochiua iminrey.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero on higuerajkojtli okinmijlij: ‘Ka, pampa tla nejua ninochiuas nemorey, xok niktlakitis on tsopelik niman uelik tlakyotl.’<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>"Kemaj on kojtin* okitlajtlanilijkej on uvajkuamekatl yejua ma nochiua inminrey.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on uvajkuamekatl okinmijlij: ‘Ka, pampa tla nejua ninochiuas nemorey, xok niktemakas noayo yejuan ika kichijchiuaj vino yejuan kimpaktia on tlakamej niman Dios.'<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>“Sa ika nochi on kojtin* okitlajtlanijkej on uitskojtli yejua ma nochiua iminrey.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Niman on uitskojtli okinmijlij: ‘Tla melauak nenkinekij ma ninochiua nemorey, nemejuamej nemotlaliskej ipan notlaseuajlo. Pero tla xnejli nenkinekij ma ninochiua nemorey, tla ijkon notech kisas sen tlitl yejuan kintlatis on cedro kojtin* yejuan onokej Líbano.’<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>“Niman aman nejua nemechtlajtoltia: '¿Nenkitaj kuajli ika onenkalaktijkej nemorey Abimelec? ¿Onenkichiuilijkej tlen kuajli Jerobaal iuan ifamilia ijkon ken yejua omechchiuilij tlen kuajli?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijkon nemechtlajtoltia, pampa notataj ueliskia mikiskia ijkuak otlauijsokito para omechmanauij intech on madianitas.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero nemejuamej yej onenkualankej niman ximpan nenkintaj ifamilia notataj. Onenkinmiktijkej ipan se ueyi tetl on 70 ikoneuan. Niman aman yej yonenkalaktijkej Abimelec ken rey ne Siquem yejuan ikoneu on itlakpasiuau Jerobaal, san pampa ken nenkitaj.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero nejua aman nemechijlia, tla nemejuamej onenkichiuilijkej tlen kuajli Jerobaal iuan ifamilia, tla ijkon, xselikan tlen kuajli iuan Abimelec, niman yejua ma kuajli ma nemi nemouan.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero tla ka, ma kisa tlitl itech Abimelec niman ma kintlati nochimej on chanejkej Siquem niman Bet-milo, niman itech Siquem niman Bet-milo no ma kisa sen tlitl yejuan kitlatis Abimelec.'<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Sakin ijkuak Jotam ijkin yokijtoj, ocholojteu niman onochantito ne kampa itoka Beer, pampa kimakajsiya Abimelec on itlakpaikniu.<span id="bookmarks21"></span></div>

<div class="s"><div id="s2">Siquem okixnamik Abimelec</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Abimelec otlamandaroj yeyi xipan intech on israelitas,<span id="bookmarks22"></span> <a id="v23"></a><span class="v">23</span><span class="vsp">&nbsp;</span>pero Dios okuajtitlan sen xkuajli espíritu itech Abimelec niman intech on chanejkej Siquem para ma kualanikan itechkopa Abimelec. Yejua ika xok ipan okitakej Abimelec.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Dios ijkon okichiu para ijki Abimelec okikuepiltijkej ika okinmiktij on 70 ikoneuan Jerobaal, niman on yejuan chanejkej Siquem no okinkuepiltijkej ika okipaleuijkej Abimelec.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>On tlakamej chanejkej Siquem kintitlanyaj sekimej tlakamej san ichtaka ipan tepemej para in tlakamej kintlachtekiliayaj on yejuan ompaka panouayaj. Niman Abimelec okimat ika ijkon kichiuayaj on tlakamej.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Se tonajli, Gaal, ikoneu Ebed, oyaj iuan ikniuan ipan on ueyikalpan itoka Siquem niman on chanejkej de on ueyikalpan xoometlamatkej* niman kuajli okinselijkej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kemaj on chanejkej Siquem oyajkej mijlaj, okitekitoj uvas niman okipaxojkej para okichijchijkej vino. Niman kemaj okichijkej sen ueyi iluitl. Otlakuajkej niman otlaikej ipan intiopan imindioses, niman kuijuikaltiayaj Abimelec.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman Gaal kijtouaya: "¿Kenijki nomati in Abimelec? Yejua san ikoneu Jerobaal, niman Zebul itlakeual. Niman tejuamej yejuan tichanejkej Siquem, ¿Tiakinonnomej para itech tiesclavos yeskej? Tejuamej tiktlakamatiskej san nemouejkatatauan Hamor yejuan okipeualtij in ueyikalpan Siquem, pero maka itech Abimelec.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>¡Tla nejua ninemotlayekankau yeskia, amantsin nikixtiskia Abimelec! Niman ijkin nikijliskia: '¡Xkinsentlali mosoldados Abimelec niman xuajla xmouijsokiki nouan!' "<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Zebul, governador ipan on ueyikalpan sanoyej okualan, ijkuak okimat tlinon kijtouaya Gaal.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Yejua ika, amanaman ichtaka okititlanilij Abimelec in tlajtojli chika nemiya Aruma: "Gaal, ikoneu Ebed, youajlaj iuan ikniuan nikan Siquem niman ijkin kinyoleua in tlakamej yejuan chantij nikan, para ma noketsteuakan, niman ma mitsixnamikikan tejua.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Aman tej, in yeuajli xkisa iuan mosoldados niman xmiyanatij ipan tepetl.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Niman uajmostla kualkan ijkuak tlanesis, xkuijsokikij in ueyikalpan. Niman ijkuak Gaal iuan on tlakamej kisaskej para mechonuijsokiskej, xkinchiuili tlinon tejua tiknekis."<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Ijkon tej, Abimelec niman nochimej isoldados okiskej ipan on yeuajli, niman oniyankej iyeualkan on ueyikalpan Siquem, kampa onoxexelojkej naukantipan.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ijkuak Gaal okisako ipan ikalakiyan on ueyikalpan, Abimelec niman isoldados ouajkiskej ne kampa niyantikatkaj.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Ijkuak Gaal okintak, okijlij Zebul:</div>
<div class="p">—¡Xkita ipan on tepemej, uajtemotokej soldados! Niman Zebul okinankilij:</div>
<div class="p">—Ka, on tlen tejua tikita nesi ken tlakamej, yej san intlaseuajlo tepemej.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Pero Gaal oksejpa okijlij:</div>
<div class="p">—¡Xkita ne ipan on ojtli yejuan kitokayotiaj "Ixik on tlajli" no uajtemouaj soldados! ¡Niman oksekimej uajlauij ipan on ojtli kampa onkaj Iminauakojyoj on Tetlatejtemouilijkej!<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Kemaj Zebul okijlij:</div>
<div class="p">—¡Aman xtlajto chakua! ¡Tejua tikijtoua ika Abimelec xakin yejua para tiiesclavos yeskej itech! Aman paon nemij. Paon nemij on soldados yejuan tikijtoua xtikinmakajsi. ¡Aman xuajkisa niman xkinuijsoki!<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Niman Gaal onkinyekan on soldados de Siquem para okuijsokitoj Abimelec.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Pero Abimelec okuajtotokak Gaal, niman Gaal ocholoj. Niman miyekej isoldados okinkokojkej niman oksekimej omikkej ipan nochi on ojtli hasta ikalakiyan on ueyikalpan.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kemaj Abimelec oksejpa oyaj ipan on ueyikalpan Aruma, niman Zebul okinuajkixtij Gaal iuan ikniuan ne Siquen.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Uajmostla Abimelec okimat ika on chanejkej Siquem okijtojkej ika yaskej mijlaj.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Yejua ika, okinxexeloj isoldados yexkantipan, niman okinnauatij ma niyanatij mijlaj. Niman ijkuak on soldados okintakej on chanejkej Siquem ye uajkistokej ipan on ueyikalpan, yejuamej ouajkikistikiskej kampa niyantikatkaj niman opeu kinuijsokij.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Chika Abimelec niman sekimej isoldados oyajkej itech ikalakiyan on ueyikalpan, on oksekimej soldados okinuijsokitoj niman okinmiktitoj nochimej yejuan nemiyaj mijlaj.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Nochi on tonajli Abimelec okinuijsok on chanejkej Siquem. Niman ijkuak yonoyaxkatij on ueyikalpan, okinmiktij nochimej yejuan ompa chanejkej niman nochi okixoxotonij. Kemaj okixixinij istatl imanian on ueyikalpan.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Ijkuak on chanejkej Migdal-siquem okimatkej on tlen okichiu Abimelec, oniyanatoj ipan itiopan El-berit.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Niman ijkuak Abimelec okimat ika nochimej yonosentlalijkaj ompa ipan on tiopan,<span id="bookmarks47"></span> <a id="v48"></a><span class="v">48</span><span class="vsp">&nbsp;</span>oyaj ipan on tepetl Salmón niman ikan ihacha, okitsontek ima sen kojtli, niman okinomamaltij ikechpan. Kemaj okinnauatij isoldados no ijki ma kichiuakan nimantsin ken yejua okichiu.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Nochimej on soldados okitsontekej miyek kuamatli niman okitokakej Abimelec hasta kampa onkatka itlatsakuyo on tiopan. Niman ompa okintlalijkej on kuamatin itech on tiopan niman kemaj okitlatijkej. Ijki tej omikkej nochimej yejuan yoniyankaj. Katka kanaj se mil tlakamej niman siuamej yejuan omikkej.<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Sakin Abimelec oyaj Tebes para otlauijsokito, niman okinoyaxkatij* on ueyikalpan.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Itlajkotian on ueyikalpan onkatka sen ueyi torre. Niman ompa oniyankej nochimej on chanejkej ipan on ueyikalpan, tlakamej niman siuamej. Okintsakukej kuajli intsakuijlouan niman kemaj otlejkokej tlapani.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Kemaj Abimelec oyaj itech on torre para kinuijsokiskia yejuan ompa oniyankej. Pero ijkuak oajsik ikalakiyan on torre para kitlakechiskia,<span id="bookmarks52"></span> <a id="v53"></a><span class="v">53</span><span class="vsp">&nbsp;</span>sen siuatl okuajtlajkal sen tetl yejuan ika tlakuechouaj niman ouetstajsik ipan itsontekon Abimelec niman okuatetlapan.<span id="bookmarks53"></span> <a id="v54"></a><span class="v">54</span><span class="vsp">&nbsp;</span>Kemaj Abimelec amanamantsin okonotstets itlapaleuijkau, niman okijlij: "Xkixti moespada niman xnechmikti, pampa xnikneki ma kijtokan ika sen siuatl onechmiktij." Kemaj itlapaleuijkau okitlalaktilijtiaj iespada, niman Abimelec omik.<span id="bookmarks54"></span> <a id="v55"></a><span class="v">55</span><span class="vsp">&nbsp;</span>Ijkuak on israelitas okitakej ika Abimelec yomik, oyajkej iminchan.<span id="bookmarks55"></span></div><span id="bookmarks55"></span><a id="v56"></a>
<div class="p"><span class="v">56</span><span class="vsp">&nbsp;</span>Ijkon Dios okitlaxtlauiltij Abimelec on tlen xkuajli okichiulij itataj ijkuak okinmimiktij on 70 ikniuan.<span id="bookmarks56"></span> <a id="v57"></a><span class="v">57</span><span class="vsp">&nbsp;</span>Dios no okincastigaroj on chanejkej Siquem ipampa nochi intlajtlakol. Ijki impan onochiu on tlauelijli yejuan okijtoj Jotam, ikoneu Gedeón.<span id="bookmarks57"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
