<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 43</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-042.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;43&nbsp;&nbsp;</a></span>
  <span class="button"><a href='ngu-23-ISA-044.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Yoltlalijli ipampa itemakixtilis on Dios de Israel (43.1 – 44.28)</div></div>
<div class="s2"><div id="s2">Dios kintlajtolmaka on israelitas ika kinmakixtis</div></div><a id="v1"></a>
<div class="m">
<div class="c-drop">43</div> Pero aman, nemejuamej israelitas, iuejkakoneuan Jacob, ijkin mechijlia toTEKO yejuan omechmakak nemilistli: "Maka xmomojtikan, pampa nejua yonemechmakixtij. Nejua onemechnots ikan nemotoka, nemejuamej nennoyaxkauan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Maski nenkipanoskej miyek tlajyouilistli, ken nenkipanoskiaj sen ueyi atl noso tlitl, nejua nochipa ninemis nemouan, niman xnenamimikiskej noso xnentlatlaskej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkon nochiuas pampa nejua ninemoTEKO niman ninemotemakixtijkau. Nejua niiDios Israel, akin niYektli. Nemejuamej nennoyaxkauan.  Nejua oniktlajyouiltij on país Egipto, Etiopía niman Sabá para omechmakajkej, niman ijki, nejua oksejpa onemechnoyaxkatij.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ijkon onikchiu pampa nejua sanoyej nemechpatiojkaita, nemechtlajsojkaita niman nemechtlajsojtla.  Para onemechmanauij niman oksejpa onemechnoyaxkatij, onikintlajyouiltij on naciones niman miyek tlakatl.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Maka xmomojtikan, pampa nejua nemouan ninemi. Desde on naciones yejuan onokej kampaka ikisayan niman ikalakiyan tonaltsintli, nejua nemechajkuepas para san sekan nenmechsentlalis.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>On naciones yejuan nokauaj kampaka norte nikinmijlis: ‘Xnechinkuepilikan nokoneuan', niman on naciones yejuan nokauaj kampaka sur nikinmijlis: ‘Xkinkauilikan ma uajuiyan. Xkinuajuikakan on nokoneuan tlakamej niman siuamej. Desde uejka kampa ontlantikaj in tlaltikpaktli, xkinuajuikakan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Xkinuajuikakan nochimej on yejuan kijtoskej ika nejua niiminDios, pampa nejua onikinmakak nemilistli para ma nechueyilikan.' "<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Dios kijtoua: "Xkinuajuikakan on notlapejpeniluan yejuan kipiyaj inmixtololojuan pero xtlachaj, niman kipiyaj iminnakasuan pero xtlakakij.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Xmosentlalikan nochimej kalpanmej niman nochimej naciones. ¿Akinon de nemejuamej nemoídolos yokitemachistijkaj ika ijkin nochiuas, noso yokijtojkaj ika nochiuas on tlen yonochiu? Nemejuamej ídolos, xkinuajuikakan nemotestigos niman xkijtokij, para ijkon oksekimej kimatiskej ika melauak tlinon nenkijtouaj."<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>ToTEKO ijkin kinmijlia on israelitas: “Nemejuamej nennotestigos, nennotekipanojkauan yejuan onenmechtlapejpenij para xnechixmatikan niman notech xtlalikan nemoyojlo niman xkajsikamatikan ika nejua san nejua niDios. Antes de nejua, xonen okse dios, nion xkaman okse nemis.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nejua, san nejua ninemoTEKO, niman san nejua niueli nitemakixtia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nejua onemechijlij ika nemechmakixtis, niman melauak yonemechmakixtij. Xomechmakixtij sen dios yejuan xnenkixmatij, niman nemejuamej nennotestigos ika nejua ninemoDios.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Desde yeuejkaui niman para nochipa nejua niDios. Xakaj uelis nechkuilis tlen nomak onkaj. Xakaj uelis kixoxotonis tlen nejua nikchiua.”<span id="bookmarks13"></span></div>
<div class="s2"><div id="s3">Dios kintlajtolmaka on israelitas ika kipiyaskej tetlanilistli </div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>ToTEKO, akin iDios Israel niman akin Yektli, yejuan nemotemanauijkau, ijkin kijtoua: “Para nemechmanauis, nikintitlanis miyekej soldados ne Babilonia para ma kinxinitij nochimej iuejueyitsakuijlouan.  Niman impakilis on babilonios nokuepas tlajyouilistli ijkuak cholojteuaskej ipan inbarcos yejuan ika sanoyej noueyimatiyaj.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nejua ninemoTEKO yejuan onemechmakak nemilistli nemejuamej israelitas. Nejua niDios, akin niYektli, niman ninemoRey."<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>No ijki kijtoua toTEKO: "Yeuejkaui, oniktlapoj sen ojtli ipan on mar; ijtik on ueyi Mar Rojo yejuan chikauak koxoniya oniktlalij sen ojtli.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nejua onikinkixtij miyekej soldados ne Egipto ikan incaballos niman incarretas de guerra niman onikinmiktij. On soldados oamimikej ijtik on mar niman xouel onomanauijkej.  Iminnnemilis otlan ken ijkuak san uajseui itliyo sen vela.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Aman ijkin nikinmijlia notlapejpeniluan:  Makasa xkelnamikikan nion makasa xkonmojkamatstiakan on tlen yopanok.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Aman nikchiuas itlaj okse tlen yenkuik, niman saniman nenkitaskej. Niktlapos sen ojtli ipan on xalpatlajkan, niman nikchiuas ma onyakan ríos ipan on tlajli kampa xtlatlaki.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>On tepeyolkej tekuanimej nechtlakaitaskej. Nechtlakaitaskej on yolkej imintoka chacales niman on uejueyimej totomej imintoka avestruces, pampa nikmeyaltis atl ipan on xalpatlajkan para nikinmatliltis. Niman no, nikchiuas ma onyakan ríos ipan on tlajli kampa xtlatlaki, para nemechatliltis nemejuamej notlapejpeniluan<span id="bookmarks20"></span> <a id="v21"></a><span class="v">21</span><span class="vsp">&nbsp;</span>yejuan onemechmakak nemilislti para nochiuiyan xteijlikan noueyilis.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'Pero nemejuamej israelitas, iuejkakoneuan Jacob, xonenmoueyikatsajtsilijkej notech, yej xok nennechnekij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Xonennechmakakej nemoborregos para uentli yejuan nochi tlatla, nion xonennechtlakaitakej ikan okseki uentli. Nejua xnenmechyolajxitia para a fuerza nemechtlajtlanilia uentli, nion xafuerza nemechtlajtlanilia uentli de kopajli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Xnenkouaj ajuiyalistin para nennechuentlaliliskej, nion xnenkinmiktiaj yolkej para nennechuentlaliliskej inchajka. Yej nemejuamej yonennechsiauitijkej ikan nemotlajtlakoluan. Yonennechkualanijkej ipampa nemoxompayejyeualis.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>'Pero nejua, pampa ninemoDios, nemechtlapojpoluilis nemotlajtlakoluan, niman xok nikelnamikis tla onentlajtlakojkaj.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Pero tla nenkinekij itlaj nennechixkomakaskej, ma tikixtlalokan. Xtlajtokan para tikitaskej tla ueli nenmomanauiyaj.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>On nemoachtojtajuan otlajtlakojkej, on nemotlayekankauan xipan onechitakej.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>On nemotlapeliuikauan okijtlakojkej ika imintlajtlakoluan on noueyitiopan. Yejua ika, nemejuamej israelitas, iuejkakoneuan Jacob, onemechtekauilij para ma mechmiktikan niman nemoka ma nauiltikan.' "<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
