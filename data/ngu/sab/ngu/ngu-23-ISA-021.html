<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 21</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-020.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;21&nbsp;&nbsp;</a></span>
  <span class="button"><a href='ngu-23-ISA-022.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tiotlajtoltin de on tlen xkuajli ipan nochiuas on país Babilonia</div></div><a id="v1"></a>
<div class="m">
<div class="c-drop">21</div> Isaías okiselij ipan on tlatlachalistli ken itemikpan, in tiotlajtojli yejuan kijtoua on tlinon xkuajli ipan nochiuas on país Babilonia:</div>
<div class="p">"Ijkon kenon temojmojtij ajkomalakotl amanaman notlaloua neka kampaka sur, no ijki uajlas on tlaxoxotonilistli yejuan ualeua ipan on temojtij xalpatlajkan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Dios onechititij in temojtij tlatlachalistli ken sen temiktli: 'On teichtakauijketl niman on tlaxoxotonijketl tlami kichiuaj on intekiu. ¡Nemejuamej chanejkej Elam, xkajsikan nemoteposuan yejuan ika nentlauijsokiskej! ¡Nemejuamej chanejkej Media, xtlauijsokikan! Dios kiteltis on tlajyouilistli yejuan kichiuaj on babilonios.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>'Nejua hasta nisesepoka pampa nikita on tlen Dios kichiuilis Babilonia. Sanoyej ninokokoua ken yakaj siuatl yejuan kitlakatilia ikonetsin. No, hasta yonitsatsatiak ipampa on ajmantli yejuan nikpiya, niman xok nitlacha ipampa on nonemojtil.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>No ijki, yonitlamachilispoliu niman nikuekuetlaka ikan nemojtijli. Niman on tiotlaktlasesejli yejuan sanoyej nikuelitaya, aman yej sanoyej nikmakajsi.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Ne Babilonia, yokintlalijkej mesas niman yokinsojkej on telas pachontikej ipan piso, niman yopeu tlakualo niman tlaonilo. ¡Pero nemejuamej soldadostlayekankej amanaman xmotelketsakan pampa yopeu mechuijsokij! ¡Xkuikan nemoescudos para nenteixnamikiskej!' "<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj toTEKO ijkin onechijlij: "Xuiya niman xtlali sen soldadojtlajpixki yejuan tlacuidaros niman kitemachistis nochi tlen yejua kitas.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mechijlis tla kinta miyekej carretas de nouijsokilistli yejuan kintilantiuij ojomemej caballos, noso mechijlis tla kinta tlakamej yejyetiuij ipan burros noso ipan camellos; nochi sanoyej kuajli ma kita."<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj on soldadojtlajpixki chikauak onanalkak ken itlaj león, niman ijkin okijlij Isaías: "Noteko, nikan kampa onechtlalijkej nochipa nikan ninemi, ipan tonajli niman ipan yeuajli nochipa nitlacuidarojtikaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Niman nikita ika uajlauij carretas de nouijsokilistli yejuan kinuajtilanaj ojomemej caballos."</div>
<div class="p">Kemaj yakaj ijkin otsajtsik: "¡Youets Babilonia, youets Babilonia! Nochi on tlamachijchiualtin ídolos yoxinkej ipan tlajli niman yotlajtlapankej."<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman Isaías ijkin okijtoj: "Ay nokniuan israelitas, yejuan sanoyej yomechtlajyouiltijkej, nejua yonemechmachistij on tlen onechijlij on toTEKO, Dios de Israel yejuan nochi ueli kichiua."<span id="bookmarks10"></span></div>

<div class="s"><div id="s2">Tiotlajtoltin de on tlen xkuajli ipan nochiuas on país Dumah (Edom)</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Isaías okiselij ipan on tlatlachalistli ken itemikpan, in tiotlajtojli yejuan kijtoua on tlinon xkuajli ipan nochiuas on país Edom. Kijtoua: "Yakaj desde ne Seir, onechajtsajtsilij niman ijkin onechtlajtoltij: 'Soldadojtlajpixki, ¿kech poliui para tlanesis?  Soldadojtlajpixki, ¿kech poliui para tlanesis, niman ijki xok tikijyouiskej in castigo?'<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman nejua ijkin oniknankilij:  'Ye uajtlanestiu,  pero on castigo oksejpa uajlas ijkuak oksejpa tlayouas. Tla oksejpa tikneki tinechtlajtoltis, tla ijkon, más sakin oksejpa tiuelis tinechtlajtoltis.' "<span id="bookmarks12"></span></div>

<div class="s"><div id="s3">Tiotlajtoltin de on tlen xkuajli ipan nochiuas on país Arabia</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Isaías okiselij ipan on tlatlachalistli ken itemikpan, in tiotlajtojli yejuan kijtoua on tlinon xkuajli ipan nochiuas on país Arabia:</div>
<div class="p">"Nemejuamej dedanitas, yejuan nenpanouaj cada tlayoua ipan on iuitskojyoj on xalpatlajkan,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>xkinnamikitij on yejuan amikij niman xkinmakakan atl. Nemejuamej chanejkej ipan on tlajli Tema, xkinnamikitij on yejuan uajcholojtiuij niman xkinmakakan tlakuajli,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>pampa yejuamej uajcholojtiuij para maka kinmiktiskej ipan on nouijsokilistli. Uajcholojtiuij de on espadas niman on arcojtlaminaltin."<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>ToTEKO onechijlij: "Ipan se xipan, ijkon ken sen tekitketl kipoua on tonaltin ijkuak ye tlantiu kitlaxtlaua ikan itekiu on tlen kiteuikilia, no ijki tlamis iueyilis itribus* Quedar.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman on soldados de itribus Quedar yejuan tlamotlaskej ikan arco, sa keskimej nokauaskej. ¡Nejua yejuan niiDios Israel, nemechtlajtolmaka ika ijki nochiuas!"<span id="bookmarks17"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
