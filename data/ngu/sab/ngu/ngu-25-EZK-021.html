<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 21</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-020.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;21&nbsp;&nbsp;</a></span>
  <span class="button"><a href='ngu-25-EZK-022.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Babilonia yejua iespada toTEKO yejuan ika castigaros Israel</div></div><a id="v1"></a>
<div class="m">
<div class="c-drop">21</div> Niman toTEKO oksejpa onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xontlacha neka kampaka nokaua Jerusalén,  niman ompaka xontiotlajto. Xkonijto on tlinon xkuajli ipan nochiuas iueyitiopan.  Niman no xkijto on tlinon xkuajli impan nochiuas on chanejkej ne Israel.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xkonijto ika nejua nemoTEKO nikijtoua:  'Nejua yoninokuep motlauelikniu.  Nikixtis noespada para nikinmiktis nochimej,  sanken on yejuan yolchipajkej niman yejuan tlajtlakolejkej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Melauak, nikixtis noespada para nikinmiktis nochimej,  yejuan yolchipajkej niman yejuan tlajtlakolejkej,  desde norte hasta sur.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman nochimej on tlaltikpaktlakamej kimatiskej ika nejua nemoTEKO yonikixtij noespada,  niman xnikeuas hasta kaman tlamis nitemiktis.'<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Niman tejua tlaltikpaktlakatl, sanoyej xajmankachoka;  xkintiti on israelitas ika sanoyej timoyolkokoua.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman tla yejuamej mitstlajtoltiaj tline tichoka,  tejua xkinmijli ika tichoka pampa yotikmat ika saniman impan nochiuas on tlen sanoyej xkuajli.  Niman xkinmijli ika ijkuak yejuamej kimatiskej,  nochimej sanoyej nomojtiskej,  kuekuetlakaskej niman xok kojtikej yeskej.  Xkinmijli ika in saniman impan nochiuas.  Yoajsik on tonajli para impan nochiuas.  ¡Nejua nemoTEKO Dios, ijki nikijtoua!”<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>ToTEKO oksejpa onechnots, niman onechijlij:<span id="bookmarks8"></span> <a id="v9"></a><span class="v">9</span><span class="vsp">&nbsp;</span>“Tejua tlaltikpaktlakatl, xtiotlajto, niman xkijto ika nejua nemoTEKO Dios ijkin nikijtoua:</div>
<div class="b">&nbsp;</div>
<div class="p">'¡On espada, on espada!  Yokitentijkej niman yokipetlanaltijkej. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yokitentijkej para ika temiktiskej,  yokipetlanaltijkej para pepetlakas; On chanejkej Judá xnemiskej ikan  paktli ika on castigo yejuan kiseliskej, pampa yejuamej xokinekej onoyolpatlakej ijkuak nejua onikinmailij ikan sen kojtli. <span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yokitentijkej on espada niman yokipetlanaltijkej para kimaktiliskej on tlakatl yejuan temiktis.'<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Niman tejua tlaltikpaktlakatl, ¡xtsajtsi niman xchoka ikan ajmantli, pampa on espada ika onkaj kinmiktis on notlapejpeniluan! Nochimej on tlayekankej de Israel niman nochimej on israelitas, ika onkaj mikiskej. Yejua ika tej, xmoyelpanuiteki ikan sanoyej ueyiajmantli.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¡Nejua nemoTEKO Dios, ijki nikijtoua!’</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Tejua tlaltikpaktlakatl, xontiotlajto ikan notokatsin  niman xmomatlaxkalo. Xtsilinalti miyekpa on espada para kixnextis ika ye kinmiktis miyekej.  Sanoyej temojmojtij on espada, yejuan nochi israelita kimiktis niman xakaj nomanauis.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>On espada nochimej kimakajsiskej  pampa miyek tlakatl kimiktis.  Nochiuiyan ipan techajchan, yoniktlalij on espada yejuan temiktia. On espada yokipetlanaltijkej para ma pepetlaka, yokitentijkej para temiktis.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Tejua espada, xtetsonteki kampaka tlayekmakopa niman no xtetsonteki kampaka tlaopochkopa; xtetsonteki san kanika kampaka tejua tiknekis.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nejua nemoTEKO, no ninomatlaxkalos ikan nopakilis pampa yotemiktij on espada,  niman ijki nitlauelseuis.  ¡Nejua nemoTEKO, ijki yonikijtoj nochiuas!”</div>
<div class="b">&nbsp;</div><span id="bookmarks17"></span><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>ToTEKO no onechnots, niman onechijlij:<span id="bookmarks18"></span> <a id="v19"></a><span class="v">19</span><span class="vsp">&nbsp;</span>“Tejua tlaltikpaktlakatl, xchijchiua sen mapa kampa tikixneskayotis ome ojtli yejuan on rey de Babilonia kinejnemis ijkuak yas ikan iespada. On ome ojtli kisaskej san sekan ipan on país de Babilonia.  Niman ipan ipeuyan cada ojtli, tiktlalis sen neskayotl  kampa kijtos kanon ajsi cada ojtli.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>On rey yejuan kiktis iespada,  tikititis ika se de on ojtli yau ipan on ueyikalpan Rabá  yejuan inyaxka on amonitas;  niman on okse ojtli yau ipan on ueyikalpan Jerusalén  yejuan yeualtsakutikaj ikan tepanchinantli ipan on ueyitlalpan Judá.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman on rey de Babilonia notelketsas kampa uajpeuaj on ome ojtli,  niman kichiuas sen tlatejtemoualistli para kitas katlejua ojtli kajsis.  Yejua peuas kinnejnelos on flechas yejuan ika kichiuas on tlatejtemoualistli,  kiminnotsas iídolos,  niman no kichiuas tlatejtemoualistli ipan inyeltapach yolkej  para kimatis tlinon kuajli kichiuas.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kampaka iyekmakopa on rey, kajkokuis on flecha  yejuan kititis para ma kajsi on ojtli yejuan yau Jerusalén.  Kemaj nimantsin kinnauatis isoldados ma uiyan Jerusalén  para ma kixoxotonitij itepanchinan on ueyikalpan niman ma temiktitij.  Kinnauatis on isoldados para chikauak ma tsajtsitiakan ipan on nouijsokilistli, ma kintlajkalikan on uejueyitsakuijlomej,  ma kinchijchiuakan escaleras de tlajli  para ika tlejkoskej ipan on tepanchinantli  niman kuajli ma kiyejyeualokan on ueyikalpan. <span id="bookmarks22"></span> <a id="v23"></a><span class="v">23</span><span class="vsp">&nbsp;</span>Pero on chanejkej Jerusalén xkineltokaskej on tiotlajtojli yejuan tikinmijlis notechkopa,  pampa on rey de Babilonia okichiu sen pacto de tlajsojkaiknijtin iminuan.  Pero on rey kinmelnamiktis ika sanoyej yotlajtlakojkej.  Yejua ika, kinmajsis niman kinuikas ken esclavos.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yejua ika tej, nejua nemoTEKO Dios ijkin nikinmijlia:  'Nochi on tlajtlakojli niman on temiktilistli yejuan yonenkichijkej, sano nemejuamej yonenkipanextijkej,  pampa sanoyej nenxompayejyeuamej  niman xipan nenkitaj on rey de Babilonia.  Yejua ika tej, aman nejua nemechtemaktilis intech on nemotlauelikniuan  para ma mechajsikan niman ma mechuikakan ne Babilonia.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman tejua rey de Israel, akin tixompayejyeua temiktijketl, ye ajsitikaj on tonajli ijkuak tikselis mocastigo.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nejua akin nimoTEKO Dios nikijtoua ika mitskixtiliskej mokuatlaken,  mitskuiliskej mocorona pampa xok tejua titlamandaros,  yej nochi nopatlas.  Aman on yejuan xokipix tekiuajyotl kipiyas tekiuajyotl,  niman on yejuan okipix tekiuajyotl kipolos itekiuajyo.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>¡Nochi in ueyikalpan nikxoxotonis!  Niman in ueyikalpan xnokueltlalis  hasta ijkuak yejkos on rey de Babilonia   yejuan yoniktlalij para itechkopa nemechcastigaros.  Yejua nikmakas in ueyikalpan para ma kimandaro.'<span id="bookmarks27"></span></div>
<div class="s2"><div id="s2">Castigo yejuan kiseliskej on amonitas</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Tejua tlaltikpaktlakatl, xtiotlajto ikan notokatsin,  niman xkinmijli on amonitas yejuan kinuijuikaltiaj on israelitas,  ika nejua nemoTEKO Dios nikijtoua  ika on espada sa tlamacha para temiktis.  Yokipetlanaltijkej para pejpetlakas niman yokitentijkej para temiktis.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Xkinmijli ika on tlatlachalistli ken intemikpan  yejuan on imintiotlajtojkauan kijtouaj kipiyaj, xmelauak,  niman on tlinon yejuamej kijtouaj nochiuas, no san tlakajkayauilistli.  On espada kinkechtsontekis on xompayejyeuamej temiktijkej.  Ye ajsitikaj on tonajli ijkuak kiseliskej incastigo.<span id="bookmarks29"></span></div>
<div class="s2"><div id="s3">Castigo yejuan kiseliskej ichanejkauan Babilonia</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'Niman tejua Babilonia, xkeua on moespada ipan ibolsa, pampa aman nimitstlajtlakolmakas ipan sano tejua mopaís.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Mopan ninotlauelkixtis.  Nimitsajtitlanilis notlauel ken itlaj tlitl yejuan mitspopolos. Nimitstemaktilis intech on tlakamej yejuan tetlajyouiltiaj  niman xteikneliaj ijkuak temiktiaj.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Mouejueyikalpanuan kintlatiskej niman kinxoxotoniskej.  Moyesyo toyauis ipan nochi mopaís, niman xokaman yakaj mitselnamikis.  ¡Nejua akin niminTEKO on israelitas, ijki yonikijtoj nochiuas!”<span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
