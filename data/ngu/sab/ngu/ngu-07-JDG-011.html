<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-07-JDG-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jefté onochiu juez niman okinmanauij on israelitas intech on amonitas</div></div><a id="v1"></a>
<div class="m">
<div class="c-drop">11</div> Jefté katka sen tlakatl yejuan chantiya ipan on tlajli Galaad, niman xmojki katka niman ueliya tlauijsokiya. Itataj itoka katka Galaad niman inanaj katka sen siuaauilnenki.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Galaad kimpiyaya oksekimej ikoneuan iuan yejuan kuajli isiuau. Niman ijkuak on ikoneuan onoskaltijkej, okitotokakej Jefté, niman okijlijkej ika xitlaj* kiselis herencia itech itataj pampa yejua okse inanaj katka.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj Jefté ocholojteu de intech ikniuan, niman ochantito ipan on región Tob. Ompa onosentlalij iminuan on tlakamej yejuan sanoyej xkuajkualtin . Yejuamej iuan kisayaj Jefté niman kichiuayaj tlen sanoyej xkuajli.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>San xuejkajtika, on amonitas okinuijsokkej on israelitas.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yejua ika, on tlayekankej de Galaad okanatoj Jefté ipan on región itoka Tob,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>niman okijlijkej:</div>
<div class="p">—Xuajla, tiknekij tejua titechyekanas para tikinuijsokiskej on amonitas.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Niman Jefté okiminnankilij:</div>
<div class="p">—¿Tline nejua onennechitakoj? Nemejuamej nennechtlauelitaj niman yejua ika onennechajkixtijkej ichan notataj. Tla ijkon tej, ¿tline nennechtejtemouaj aman ijkuak nentlajyouiyaj?<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj ijkin okinankilijkej:</div>
<div class="p">—Yejua ika tej, pampa titlajyouiyaj otimitstejtemokoj. Tiknekij xtechpaleui, niman xkinuijsokiti on amonitas. Niman no tikenekij tejua xtechyekana tinochimej yejuan tichantij ipan in tlajli Galaad.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Kemaj Jefté okinmijlij:</div>
<div class="p">—Tla ninokuepas nemouan para nikinuijsokis on amonitas, niman tla toTEKO nechinmaktilia, ¿Nennechkalaktiskej ken nemotlayekankau?<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman kemaj on tlayekankej okinankilijkej:</div>
<div class="p">—ToTEKO yejua totestigo ika tikchiuaskej nochi on tlen tejua yotikijtoj.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Jefté oyaj iminuan on tlayekankej, niman on chanejkej okitenejkej imintlayekankau. Niman ne Mizpa Jefté oksejpa okijtoj ixpan toTEKO on pacto* yejuan yokinmijlijka on tlayejkankej.<span id="bookmarks11"></span></div>

<div class="s"><div id="s2">Jefté okititlan sen tlajtojli itech iminrey on amonitas</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj Jefté okintitlan keskimej itlajtojkauan itech iminrey on amonitas para ma kitlajtoltikan: ¿Tlinon tikneki nouan ika aman tiuajlau tikuajuijsoki nopaís”?<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Niman iminrey on amonitas okiminankilij on itlajtojkauan Jefté: "Ijkuak nemejuamej israelitas onenkiskej Egipto, onentechkuilijkej totlaluan desde on río Arnón hasta on ríos Jaboc niman Jordán. Aman tej, san kuajlotika xnechinkuepili."<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj Jefté okintitlan oksekimej itlajtojkauan, itech iminrey on amonitas,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>para ijkin ma kijlitij:</div>
<div class="p">"Ijkin kijtoua Jefté: 'Tejuamej yejuan tiisraelitas xotemechkuilijkej imintlaluan on moabitas, nion de on amonitas.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yej ijkuak otikiskej Egipto, otipanokej on xalpatlajkan niman on Mar Rojo, niman kemaj otajsikej hasta Cades.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj on israelitas okintitlankej keskimej tlatojkamej itech iminrey on edomitas para otiktlajtlanilijkej ma techkauili ma tipanokan ipan iueyitlalpan, pero yejua xotechkauilij otipanokej. No otiktlajtlanilijkej on rey de Moab. Pero no xotechkauilij otipanokej. Yejua ika, otitokajkej ne Cades.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sakin ijkuak tikistinemiyaj ipan on xalpatlajkan, otikyeualojtiajkej iueyitlalpan Edom niman iueyitlalpan Moab hasta otajsikej itenko on tlajli Moab kampaka ikisayan tonaltsintli. Niman ompa otitochachantijkej ipan okse itenko on río Arnón. Pero xotikpanokej on río pampa ompa peuaya iueyitlalpan Moab.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj otikintitlankej keskimej tlajtojkamej itech Sehón iminrey on amorreos yejuan nemiya Hesbón. Otiktlajtlanilijkej para ma techkauili ma tipanokan ipan iueyitlalpan, para tejuamej tiaskej ipan totlaluan.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero Sehón oometlamat totechkopa niman xotechkauili ma tipanokan ipan iueyitlalpan. Yej okinsentlalij nochimej isoldados niman onochachantitoj ne Jahaza, niman otechuijsokito.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Pero toTEKO, iDios Israel, tejuamej tiitlapejpeniluan otechinmaktilij, niman otiktlankej Sehón iuan isoldados. Niman otiktoyaxkatijkej nochi iminueyitlalpan on amorreos ipan on iminregión.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Otiktoyaxkatijkej nochi imintlal on amorreos desde on río Arnón hasta on río Jaboc, niman desde on xalpatlajkan hasta on río Jordán.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>¿Niman aman tikneki titechkuilis on tlen toTEKO Dios okinkuilij on amorreos para otechmakak tejuamej?<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Tla Quemós, on modios, mitsmaka itlaj, tejua tikijtoua ika moyaxka, ¿Xnejli? Ijkon tej, tejuamej no ijki tikijtouaj ika toyaxka on tlen toTEKO otechyaxkatij.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Tlen ken tikmati tejua más tiueyixtikaj xken Balac, ikoneu Zipor, yejuan irey Moab? Yejua xkaman otechuijsok.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ye kipiya 300 xipan ika tichantij ipan on uejueyikalpanmej Hesbón, Aroer niman nochi on kalpanmej pipitikej yejuan onokej nisiu. Niman no tichantij impan on uejueyikalpanmej yejuan onnokej itenko on río Arnón. ¿Tline xonentechtlajtlanilijkej on tlaltin ipan nochi in tiempo yopanok?<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Nejua xitlaj* onimitschiuilij tlen xkuajli. Yej tejua tikchijtikaj tlen xkuajli pampa tiuajlau titechuijsoki. Pero toTEKO yejua teyolkuitijketl. Yejua kichiuas para ma tikitakan akinomej kuajli kichiuaj, tla on israelitas noso on amonitas.' "<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Pero iminrey on amonitas xokinek okak itlajtol Jefté.<span id="bookmarks28"></span></div>

<div class="s"><div id="s3">Ipromesa Jefté niman itetlanilis intech on amonitas</div></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Kemaj iespíritu toTEKO ouajla ipan Jefté, niman yejua oyaj ipan on tlajli Galaad niman on tlajli Manasés, niman kemaj opanok Mizpa ipan on tlajli Galaad. Kemaj opanoto ipan intlal on amonitas.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Niman Jefté okimakak toTEKO sen promesa niman ijkin okijlij : "Tla tikchiuas para ma nikintlani on amonitas,<span id="bookmarks30"></span> <a id="v31"></a><span class="v">31</span><span class="vsp">&nbsp;</span>nejua nimitsmakas ken sen uentli yejuan nochi tlatla on akin achtoj uajkisas nochan para nechajnamikis, ijkuak nejua yoniuajnokuepato yonitetlanito ipan on tlauijsokilistli."<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Jefté opanoto ipan iminueyitlalpan on amonitas, okinuijsok niman toTEKO okichiu para ma kintlani.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Jefté okinmiktij miyekej itlauelikniuan niman okintlan 20 uejueyikalpanmej desde Aroer, iuan Minit, hasta Abel-keramin. On israelitas ijkin okintlankej on amonitas.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Ijkuak Jefté onokuep ichan ne Mizpa, ichpoch yejuan san kanochi ikoneu okinamikiko uajnijtotijtiaya niman kuajtsotsontiaya sen pandero.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ijkuak Jefté okitak, okitsayantiaj itlaken pampa ijki kiteititiaya on ueyi ajmantli, niman okijlij:</div>
<div class="p">—¡Ay nokoneu, sanoyej ninoyolkokoua! ¡Niman on san mopampa tla sanoyej ninoyolkokoua pampa onikchiuilij sen promesa toTEKO,niman aman ika onkaj nikchiuas!<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Niman yejua okinankilij:</div>
<div class="p">—Notataj, xnechchiuili ken otikijlij toTEKO, pampa yejua yokichiu tlinon otiktlajtlanilij. Otikintlan motlauelikniuan on amonitas.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>San nimitsiknotlajtlanilia, xnechmaka ome metstli para nias ipan tepemej iminuan noamigas, para nichokas ika nimikis sanken* niichpochtli.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Jefté okimakak on ome metstli. Niman ipan on tonaltin yejua okistinen ipan on tepemej inminuan on ichpokamej niman chokayaj pampa mikiskia sanken* ichpokatl.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Ijkuak yotlan on tonaltin, onokuep kampa nemiya itataj, niman Jefté okichiu on tlen okiprometerouilij toTEKO. Ichpoch Jefté omik ijkuak xe notekaya iuan yakaj tlakatl.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Yejua ika, cada xipan on ichpokamej yayaj naui tonajli konchokiliayaj ichpoch Jefté.<span id="bookmarks40"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
