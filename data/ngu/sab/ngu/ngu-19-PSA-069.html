<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Salmos 69</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "ngu-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-19-PSA-068.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Salmos&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;69&nbsp;&nbsp;</a></span>
  <span class="button"><a href='ngu-19-PSA-070.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David noueyikatsajtsilia pampa sanoyej tlajyouiya</div></div>
<div class="b">&nbsp;</div><a id="v1"></a>
<div class="m">
<div class="c-drop">69</div> Xnechmakixti noDios,</div>
<div class="q">pampa on atl yoajsik hasta nokechtlan.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Yoniuetsito kampa tlasokitoka,</div>
<div class="q">niman xkanaj kanon nicholos.</div>
<div class="q">Yoniuetsito ijtik sen uejkatlan atl,</div>
<div class="q">yejuan ye nechuikatikaj.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Yonisiau ika chikauak nimitstsajtsilia, </div>
<div class="q">hasta yonechkokoj nokopak.</div>
<div class="q">¡Nixtololojuan hasta xok tlachaj,</div>
<div class="q">sanoyej youejkau nimitscha </div>
<div class="q">para tinechpaleuis, noDios!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>On yejuan sanoyej nechtlauelitaj,</div>
<div class="q">más yomiyekiyakej xken notson</div>
<div class="q">yejuan nikpiya ipan notsontekon.</div>
<div class="q">Sanoyej yomiyekiyakej on notlauelikniuan </div>
<div class="q">yejuan nechtlajyouiltiaj</div>
<div class="q">maski xitlaj nikinchiuilia.</div>
<div class="q">Yejuamej nechchiualtisnekij ma niktekuepili</div>
<div class="q">on tlen nejua xniktekuilia.</div>
<div class="b">&nbsp;</div><span id="bookmarks4"></span><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>NoDios, tejua tikmati ika sanoyej onikchiu tontojyotl;</div>
<div class="q">xuelis nimitsiyanilis notlajtlakoluan.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>NoTEKO Dios, akin nochi tiueli tikchiua,</div>
<div class="q">¡maka nopinajtiskej san nopampa</div>
<div class="q">on yejuan kitlaliaj inyojlo motech!</div>
<div class="q">Dios de Israel,</div>
<div class="q">¡maka nopinajtiskej san nopampa</div>
<div class="q">on yejuan melauak kinekij mitsnextiskej!<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>San mopampa, </div>
<div class="q">yonikijyouij nochi tlen xkuajli nechteneuiliaj;</div>
<div class="q">niknekiskia maka yakaj ma nechita nixko </div>
<div class="q">pampa sanoyej nipinaua.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>¡Hasta nokniuan nechitaj ken yakaj yejuan xkixmatij!</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>On tetlajsojtlalistli yejuan nikpiya ipampa moyektiopan, </div>
<div class="q">san yejua onkaj ipan notlamachilis.</div>
<div class="q">Yejua ika, ijkuak tlamach mitsteneuiliaj </div>
<div class="q">sanoyej nechyolkokoua.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ijkuak nichoka niman ninosaua, yejuamej nechpijpinauiyaj.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Tla niktlalia noajmankatlaken,</div>
<div class="q">nochimej noka uejuetskaj.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Sa nochiuiyan nechtejteneuaj,</div>
<div class="q">niman on tlauankej hasta nechkuikatlaliaj.</div>
<div class="b">&nbsp;</div><span id="bookmarks12"></span><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Pero nejua noTEKO, motech ninoueyikatsajtsilia.</div>
<div class="q">NoDios, ¡xnechpaleui aman!</div>
<div class="q">Ipampa moueyitetlajsojtlalis, ¡xnechnankili!</div>
<div class="q">Pampa tejua melauak titemakixtia, ¡xnechmakixti aman!</div>
<div class="b">&nbsp;</div><span id="bookmarks13"></span><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>¡Maka tinechkauilis nipolakis ijtik on sokitl!</div>
<div class="q">¡Xnechmanaui de on yejuan sanoyej nechtlauelitaj,</div>
<div class="q">niman xnechmanaui maka nonuetsis ijtik on uejkatlan atl!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>¡Maka tikauilis ma nechuika on atepeyatl!</div>
<div class="q">¡Maka tikauilis on amalakachtli ma nechtolo </div>
<div class="q">nion maka nopan notsakuas!</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Xnechnankili noTEKO.</div>
<div class="q">¡Tejua sanoyej tikuajli ipan moyojlo </div>
<div class="q">niman titechpiyalia moueyitetlajsojtlalis</div>
<div class="q">yejuan xkaman tlamis!</div>
<div class="q">Xnechita, pampa tejua sanoyej tiyolyemanki.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>¡Maka xnechiyanili moxayakatsin, nejua nimotekitkau!</div>
<div class="q">¡Niman xnechnankili amantsin pampa sanoyej nitlajyouiya!<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Xuajla niman xnechmakixti;</div>
<div class="q">¡xnechmanaui intech on notlauelikniuan!<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Tejua tikmati on tlen nechteneuiliaj,</div>
<div class="q">on ika nechpijpinauiyaj, </div>
<div class="q">niman ika xok nechtlakaitaj.</div>
<div class="q">Tejua tikmatstikaj akinonmej notlauelinuan.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>On tlen xkuajli nechteneuiliaj, sanoyej nechyolkokoua.</div>
<div class="q">¡Xok noyolika, nion xok nikojtik!</div>
<div class="q">Oniktejtemoj akinon nechyoltlalis niman nechiknelis,</div>
<div class="q">pero xoniknextij.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Notlakual okitlalilijkej mikapajtli,</div>
<div class="q">niman ijkuak onamik, onechonitijkej vinagre.</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>¡Tejua xchiua para on iluitl kampa tlakuaj </div>
<div class="q">ma nokuepa sen tlatlalijli para yejuamej!<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>¡Xchiua para ma nokauakan ciegos </div>
<div class="q">niman makasa ma tlachakan,</div>
<div class="q">niman nochipa ma ikxikuekuetlakakan!<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Imimpan ma uetsi motlauel,</div>
<div class="q">¡niman nochi on tlauejli ma impan uetsi ken itlaj tlitl!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ma tlaxixini ipan inkalpan,</div>
<div class="q">niman ipan inkaluan makasa yakaj ma chanti,<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>pampa yejuamej kintlajyouiltiaj </div>
<div class="q">on yejuan yotikincastigaroj, </div>
<div class="q">niman inka uetskaj on yejuan tikincastigaroua.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Xkintlajtlakolmakaj nochi imintlajtlakoluan,</div>
<div class="q">¡niman maka tikintlapojpoluis!<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>¡Xpopolo imintoka ipan on amamoxnemilistli.</div>
<div class="q">¡Maka tikintlalis ipan on lista </div>
<div class="q">kampa nestikaj imintoka on yolchipajkej!</div>
<div class="b">&nbsp;</div><span id="bookmarks28"></span><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Pero nejua yejuan nikualo niman ninajmana,</div>
<div class="q">noDios, xnechkuiteua, niman xnechmakixti.</div>
<div class="b">&nbsp;</div><span id="bookmarks29"></span><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Nikyekteneuas niman nikuikatlalis itokatsin noDios;</div>
<div class="q">nikyekteneuas ikan tlajsojkamachilistli,<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>niman noTEKO más yolpakis </div>
<div class="q">xken tla nikuentlaliliskia sen toro noso sen becerro </div>
<div class="q">yejuan kuakuauej niman istiyej.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ijkuak ijkon kitaskej on yejuan najmanaj, </div>
<div class="q">sanoyej pakiskej,</div>
<div class="q">niman on yejuan kitejtemouaj Dios, más noyoleuaskej,<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>pampa toTEKO kinkaki on yejuan mayankej,</div>
<div class="q">niman xkinkaua on ikoneuan yejuan tsakutokej.</div>
<div class="b">&nbsp;</div><span id="bookmarks33"></span><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>¡ToTEKO, ma mitsyekteneuakan on yejuan nemij iluikak,</div>
<div class="q">niman yejuan nemij ipan tlaltikpaktli niman ipan mar,</div>
<div class="q">niman nochi kech kipiyaj nemilistli!<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Nochi in nochiuas</div>
<div class="q">pampa toTEKO kimakixtis on ueyikalpan Jerusalén</div>
<div class="q">niman oksejpa kinkuektlalis on uejueyikalpanmej de Judá.</div>
<div class="q">Kemaj on ikoneuan ompa nochantiskej</div>
<div class="q">niman oksejpa kinoyaxkatiskej on tlajli.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>On inkoneuan itekitkauan Dios kiseliskej </div>
<div class="q">on tlajli ken herencia.</div>
<div class="q">¡Niman nochimej on yejuan kitlajsojtlaj Dios,</div>
<div class="q">ompa chantiskej!<span id="bookmarks36"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
