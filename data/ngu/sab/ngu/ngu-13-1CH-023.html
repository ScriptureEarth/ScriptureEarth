<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Crónicas 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 29 }];
var hasIntro = false;
var baseRef  = "ngu-13-1CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-12-2KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-13-1CH-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='ngu-13-1CH-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-14-2CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Imintekiu on levitas</div></div><a id="v1"></a>
<div class="m">
<div class="c-drop">23</div> Ijkuak David sanoyej ye ueuentsin okiteneu Salomón, ikoneu, ken rey de Israel,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>niman okinsentlalij nochimej on tlayekankej israelitas, on tiopixkej niman on levitas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj okimpojkej on levitas yejuan kipiyayaj 30 xipan para tlakpak. Niman ijkuak otlan kimpouaj, katkaj 38 mil yejuan tlakamej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>De yejuamej in, 24 mil okintlalij para kiyekanaskej on tekitl ipan on yektiopan, 6 mil okintlalij para uejueyitekiuajkej niman jueces,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>4 mil okintlalij para tlajpiyaskej ipan tsakuijlomej, niman okse 4 mil okintlalij para kuikatlaliskej toTEKO ika on tlatsotsonaltin yejuan David otlanauatijka ma kinchijchiuakan para ika kiueyiteneuaskej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>David okinxexeloj ipan grupos, ijkon ken otlakatitiajkej ikoneuan Leví: Gersón, Coat niman Merari.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On ikoneuan Gersón katkaj: Laadán niman Simei.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>On ikoneuan Laadán katkaj: Jehiel on yejuan yenkuiyotl, Zetam niman Joel.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On ikoneuan Simei no katkaj yeyimej: Selomit, Haziel niman Harám. Yejuamej in katkaj tlayekankej ipan ifamilias iuejkakoneuan Laadán.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>On oksekimej ikoneuan Simei katkaj nauimej: Jahat, Ziza, Jeús niman Bería.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>On yejuan yenkuiyotl katka Jahat, niman yejuan ika ome Ziza. Pero ika Jeús niman Bería xokimpixkej miyekej iminkoneuan, okimpojkej ken san se familia niman ijkon okipixkej san se tekitl.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>On ikoneuan Coat katkaj nauimej: Amram, Izhar, Hebrón niman Uziel.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>On ikoneuan Amram katkaj Aarón niman Moisés. (Aarón inuan ikoneuan okintlapejpenij Dios para kimakaskej on uentin yejuan más tlatiochijtin, para kitlatiskej kopajli ixpan toTEKO, kitekichiuiliskej niman nochipa ikan intlajtol kintiochiuaskej on tlakamej. In tekitl Aarón niman ikoneuan noneki para nochipa kichiuaskej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Moisés, itekitkau Dios, niman ikoneuan okimpojkej ipan itribu* Leví.)<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>On ikoneuan Moisés katkaj: Gersón niman Eliezer.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ikoneu Gersón, yejuan yenkuiyotl katka Sebuel.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Eliezer san okipix sentetl ikoneu, niman yejua itoka katka Rehabías.  Pero Rehabías kemaj okimpix miyekej ikoneuan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ikoneu Izhar yejuan yenkuiyotl katka Selomit, niman yejua tlayekanketl katka itech sen clan*.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>On ikoneuan Hebrón katkaj: Jeraías yejuan achtoj, Amarías yejuan ika ome, Jahaziel yejuan ika yeyi, niman Jecaman yejuan ika naui.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>On ikoneuan Uziel katkaj: Micaías, yejuan achtoj, niman Isaías yejuan ika ome.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>On ikoneuan Merari katkaj: Mahli niman Musi. On ikoneuan Mahli katkaj: Eleazar niman Cis.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Eleazar omik niman xokimpix ikoneuan yejuan tlakamej. Yejua san okimpix ikoneuan yejuan siuamej. Yejuamej ononamiktijkej iuan ikoneuan Cis, yejuan iminprimos katkaj.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>On ikoneuan Musi katkaj yeyimej: Mahli, Edar niman Jeremot.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yejuamej in katkaj iuejkakoneuan Leví, ijkon ken ifamilias yejuan tlajkuilolnestikaj imintoka, ken tlayekankej ipan familias, yejuan kipiyayaj sempoajli xipan para tlakpak, on yejuan tekitiyaj ipan on iyektiopan toTEKO.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>David okijtojka: “ToTEKO, iDios Israel, yokinmakak yolseuilistli ikoneuan, niman chantis para nochipa nikan Jerusalén.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yejua ika, on levitas xok nonekis kiktitinemiskej on tabernáculo* kampa nemi Dios, nion on tlajtlamach* tlatiochijtin yejuan ompa kitekitiltiaj.”<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ijkon tej, sa ika nochi itlanauatiluan David, otlanauatij on tlapouajli de on iuejkakoneuan Leví yejuan kipiyayaj sempoajli xipan para tlakpak.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Yejuamej kimpaleuiyayaj on tiopixkej, iuejkakoneuan Aarón, para on tekitl ipan on yektiopan.  Tekitiyaj ipan on yektiopan kiauak, ipan on cuartos, niman kichipauayaj on tlajtlamach* tlatiochijtin.  No ijki okichijkej okseki tlajtlamach* tekitl ipan on yektiopan.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>No imintekiu katka: on pan tlatiochijtli yejuan kintekpanayaj ipan on mesa yejuan onkaj kalijtik de on tabernáculo* , on harina para on uentli de harina, de on uentli de memelatsitsimej yejuan xkipiya tlaxokolilistli*, de on uentli yejuan kikxitiaj ipan komajli, on uentli de on tixtli yejuan noneloua ikan aceite, niman yejuamej okitemachijkej nochi on uentli.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Niman no nonekiya kimakaskej tlaxtlauijli niman kiueyiteneuaskej toTEKO ipan yektiopan mojmostla kualkan niman tiotlak, <span id="bookmarks30"></span> <a id="v31"></a><span class="v">31</span><span class="vsp">&nbsp;</span>niman ijkuak kimakayaj toTEKO nochi on uentin yejuan nochi tlatla ipan on tonaltin sábado, ipan on iluimej de on yenkuik metsli niman ipan oksekimej iluimej ika tlakajtin.   Nochimej on levitas kitekichiuiliayaj toTEKO san kichiuayaj ijki ken kiminnauatiayaj para kichiuaskej on intekiu.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Kipiyayaj on tekitl de cuidaroskej on tabernáculo* kampa kampa nonamikij iuan Dios, niman on yektiopan.  Yejuamej kimpaleuiyayaj iuejkakoneuan Aarón on tiopixkej ne ipan on yektiopan. <span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
