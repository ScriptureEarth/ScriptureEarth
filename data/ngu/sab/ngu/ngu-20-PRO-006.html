<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='ngu-20-PRO-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Achtoj kuajli xkita akinon tikpaleuis</div></div><a id="v1"></a>
<div class="m">
<div class="c-drop">6</div> Nokoneu, tla yajkaj motlajsojkaikniu mitstlajtlanilia para tikpaleuis ma kitlanejtikan tomin, noso yajkaj ticuentaixtlauas, sano tejua timotlatlalilia,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>noso sano tejua timotlatlalilia ika on motlajtol yejuan tiktemaka.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nokoneu, para tikmokixtilis ika otimokau ipan ima okse tlakatl, ijkin nimantsin xchiua: Xkiknotlajtlanili ma mitskixtili on tlen otikprometeroj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>¡Xchiua aman! Maka xkochi, nion maka xmoseui.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Xmokixtili amanaman ken sen masatl cholojteua itech on masatemojketl, noso ijkon ken sen tototl cholojteua itech on matlatl.<span id="bookmarks5"></span></div>

<div class="s"><div id="s2">Kintlachikauiliaj on yejuan tlatsijkej</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Tejua yejuan titlatsiui, xkinta on tsikamej ken tekitij, niman no ijki xchiua niman xpiya tlamatkilistli ken yejuamej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On tsikamej xkipiyaj akinon kinyekana, nion imintekitlayakankau, nion akinon kinmandaroua.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak xopantlaj, kisentlaliaj imintlakual. Nochi kejeuaj ijkuak pixkatlaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Man tejua tlatsijkau: ¿Uej hasta kamanon paon tonos? ¿Hasta kamanon timokuiteuas?<span id="bookmarks9"></span> <a id="v10"></a><span class="v">10</span><span class="vsp">&nbsp;</span>On yejuan tlatsiui ijkin kinojlia: “Ma niuajnoseui achijtsin. Ma nikochi achitsin más. Niman ma ninomanepano achijtzin para ninoseuis”.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero on mayantli mopan yejkotetsis ken yakaj ichteki, niman nochi mitskuilis.<span id="bookmarks11"></span></div>

<div class="s"><div id="s3">Ijkin nouika sen xompayejyeua</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Sen tlakatl yejuan xompayejyeua, san ika nokaua tlakajkayajtinemi.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Para tlakajkayaua, teixtekochilia, kitechiuilia itlaj señas ikan ima noso ikan ikxi.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Itlamachilis sanoyej xkuajli, san kinejnemilijtikaj kichiuas tlen xkuajli, niman san kipeualtijtinemi tlauejli.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yejua ika mikis amanaman, niman xkipiyas tlinon ika nomanauis.<span id="bookmarks15"></span></div>

<div class="s"><div id="s4">On tlen toTEKO kikualania</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Onkaj chikuasen, niman hasta chikome, on tlen toTEKO sanoyej kikualania yejuan kichiuaj sekimej.<span id="bookmarks16"></span></div><span id="bookmarks16"></span><a id="v17"></a>
<div class="q-vv top-spacing"><span class="v">17</span><span class="vsp">&nbsp;</span>Sanoyej kikualaniaj on yejuan: ikan iminixtololojuan kipanextiaj ika noueyimatij,</div>
<div class="q">ikan iminnepil sanoyej tlakajkayauaj,</div>
<div class="q">ikan iminmauan kinmiktiaj yakamej maski yejuan xkipiyaj tlajtlakojli,<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>ikan iminyojlo kinemiliaj on tlen xkuajli kichiuaj,</div>
<div class="q">ikan iminikxiuan yauij konchiuaj tlen xkuajli,<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>ikan iminten tepan istlakatij ijkuak testigojkisaj</div>
<div class="q">niman kichiuaj para ma nokualanikan familias.<span id="bookmarks19"></span></div>

<div class="s"><div id="s5">On tlen ipan nochiua yejuan auilnemi</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Nokoneu, xkintlakamati itlanauatiluan motataj, niman maka xkintlalkaui itemachtiluan monanaj.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Xkinpiya nisiu ipan moyojlo, niman nochipa xkinmejeua ken sen siuatl kejeua ikoskau ikechtlan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>On tlanauatiltin mitsyekanaskej ipan moojui ijkuak tinejnemi, mitsejeuaskej ijkuak tikochi, niman mitsnakastemaskej ikan kuajli tlajtoltin, ijkuak titlachas.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Imintlanauatiluan motajuan ken sen lámpara; imintemachtiluan ken sen tlauijli; no ijki on inmelajkatlalilis niman on tetlakanonotsalistli yejua mitsuikas ipan monemilis.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Imintlanauatiluan motajuan mitsmanauiskej para maka mitskakayauas ikan kualtsin tlajtoltin sen tesiuau yejuan auilnemi.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Maka peuas tikeleuis pampa tla kualtetsin tlajtlacha. ¡Maka tikmokauilis mitstlanis tla mitsixkajkayauasneki ikan ixtololojuan!<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sen siuaauilnenki yejuan xkipiya iueuentsin san kitejtemoua tlakuajli, pero sen siuaauilnenki yejuan kipiya iueuentsin kitejtemoua inemilis sen kuajli tlakatl.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Xakaj uelis kitlalis tlixochtli iyelpan, niman xkitlatilis itlaken.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Xakaj uelis nejnemis ipan tlixochtli niman xnotlajtlatis ipan ikxiuan.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>No ijki tej, on yejuan noteka iuan sen tesiuau; ika onkaj kiselis icastigo.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Xakaj kinemilia kitlauelitas on yejuan tlachteki tla tlachteki san para napisseuiya.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Pero tla okajsikej kichiualtiskej, kitlaxtlauas chikomepa ichkich on tlen okichtek, niman hasta kitemakas nochi tlen kipiya.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Pero sanoyej tontoj on tlakatl yejuan iuan noteka sen tesiuau, pampa sano yejua nixpoloua.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Kimajmailiskej niman nopijpinajtis, niman xuelis kelkauas on ipinaualis,<span id="bookmarks33"></span> <a id="v34"></a><span class="v">34</span><span class="vsp">&nbsp;</span>pampa on teueuentsin yejuan sanoyej chauakon, temojtij ken kualani, niman xueli tetlapojpoluiya.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Yejua xkineki ma kitlaxtlauilikan, nion xitlaj* ika noyoltlalia, maski miyek tlajtlamach* kitlayokoliaj.<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
