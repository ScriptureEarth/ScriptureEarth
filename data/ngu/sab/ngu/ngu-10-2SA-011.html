<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-10-2SA-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David niman Betsabé</div></div><a id="v1"></a>
<div class="m">
<div class="c-drop">11</div> Se tonajli ipan atliuetskatlaj* ijkuak on reyes kisanij ontlauijsokij, David okititlan Joab iuan iueuejyitekiuajkauan niman nochi on soldados israelitas, niman okinmiktijkej on amonitas niman okiyejyeualojkej on ueyikalpan Rabá. Pero David uej onokau Jerusalén.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Se tiotlaktipan David ouajnokuiteu ipan itlapech, niman chika nejnentinemiya tlapani ipan ipalacio, okontak sen siuatl sanoyej kualtetsin yejuan  naltijtikatka. <span id="bookmarks2"></span> <a id="v3"></a><span class="v">3</span><span class="vsp">&nbsp;</span>David otlatitlan ma tlajtlanitij akin siuatl yejua, niman okilijkej ika itoka Betsabé, ichpoch Eliam, isiuau Urías yejuan hitita.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kemaj David otlatitlan ma kuajuikilikan on siuatl, niman ijkuak okuajuikilijkej iuan onotekak. Kemaj on siuatl oyaj ichan. On siuatl ijkuakon kemach yonochipajka ika oyestemok.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Betsabé onokonean niman okimachistij David.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj David okinauatij Joab para ma kitekuitlani Urías, on hitita niman Joab ijki okichiu.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman ijkuak Urías oyaj itech David, yejua okitlajtoltij kenijki nemi Joab niman ken nemij isoldados. Niman no okitlajtoltij tlinon yonochiu ipan on nouijsokilistli.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj David okinauatij Urías ma uiya ichan, niman ma noikxipajpaka. </div>
<div class="p">Ijkuak ouajkis ipan on palacio, on rey okititlanilij sen tlakuajli yejuan  más kuajli ken sen tetlayokolijli*.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero Urías xoyaj ichan, yej okoch itech itsakuijlou on palacio, iminuan on soldados yejuan kitlapiyaj ipalacio David.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak okijlijkej David ika Urías xoyaj ichan, David okijlij Urías:</div>
<div class="p"> —Youejkau tinemi ipan on nouisokilistli. ¿Yejua ika, tline xotiaj mochan? <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman Urías ijkin okinankilij:</div>
<div class="p">—On isoldados Israel niman isoldados Judá nemij ijtik kalmatsitsimej iuan iyekcaja toTEKO. Niman no, on notlayekankau Joab inuan molapeliuikauan yejuan tlayekankej sempantlan kochij. Tla ijkon, ¿Kenijki nejua uej nias nochan para nitlakuas, nitlaonis niman ninotekas iuan nosiuau?  ¡Noueyi rey, ipampa monemilis, nejua xijkon nikchiuas.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj David okijlij:</div>
<div class="p">—Tla ijkon, xmokaua aman, niman mostla nimitskauilis tias.</div>
<div class="p">Ijkon tej, Urías onokau ne Jerusalén hasta uajmostla.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj David okitekuitlan para iuan otlakuaj, niman iuan otlaonik, niman ijkon okitlajtlauantij. Ijkuak otlapoyau, Urías okis niman okochito intech on soldados yejuan kitlajpiyaj ipalacio David, pero xoyaj ichan.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Uajmostla David okijkuilouilij Joab sen amatlajkuilojli niman sano Urías okiktilij.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ipan on amatlajkuilojli kijliaya: "Xtlali Urías tlayakapan kampa más temojti on nouisokilistli, niman xkauakan iselti para ma kokokan niman ma miki”. <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijkon tej, ijkuak Joab okiyeualoj on ueyikalpan para kuijsokis, okitlalij Urías kampa kimatstikatka nemij on soldados yejuan más uelij tlauijsokij.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman ijkuak on chanejkej ipan on ueyikalpan ouajkiskej para nouijsokiskej iuan Joab, okinmiktijkej sekimej isoldados David yejuan  tlayekanayaj. Niman Urías teuan ompa omik.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj Joab otlatitlan para ma kimachistitij David on tlen onochiu ipan on tlajuisokilistli. <span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman okijlij on temachistijketl: "Ijkuak titlamis tikijlis on rey David nochi tlen onochiu,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>manin kualanis niman mitsijlis: ‘¿Tline sanoyej onemonisiuijkej ijkuak onenkuijsokej on ueyikalpan? ¿Tlen xnenkimatij ika yejuamej uajtlamotlaj tlakpak ipan tepantli,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>no ijki ken ijkuak ne Tebes se siuatl okimiktij Abimelec, ikoneu Jerobaal, ijkuak okuajtlajkal tlakpak sen tetl yejuan ika tlakuechouaj? ¿Tline tej, sanoyej onemonisiuijkej itech on tepantli?' Tla ijkon mitsilis, tejua ijkin tiknankilis: 'Niman Urías on hitita, yejuan motekitkau, no ompa omik.’"<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>On temachistijketl oyaj, niman ijkuak oajsik, nochi okitlajtlajtouilij David ken Joab okinauatij. <span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkin okijlij David:</div>
<div class="p">—Iminsoldados ouajkiskej, niman ouajlajkej para otechixnamikikoj ixpan on ueyikalpan.  Yejuamej ye techtlaniyaj, pero otikintsinkixtijkej niman otikintojtokakej hasta ikalakiyan on ueyikalpan.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>On tlakamej yejuan nemiyaj tlakpak ipan on tepantli, ika imintlaminaluan okinuajmotlakej mosoldados. Niman sekimej mosoldados yejuan  tlayecanayaj omikkej, niman Urías teuan ompa omik.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj David okinankilij on temachistijketl:</div>
<div class="p">—Tejua xyolchikau Joab, niman xkijli maka ma komatstia tlen onochiu, pampa ijki nochiua ipan nouijsokilistli. Pero xkijli para más chikauak ma kuijsokikan on ueyikalpan hasta kaman xxoxotonikan. <span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkuak Betsabé okimat ika yomik iueuentsin, onajman niman okejeu on tonaltin ipampa imikilis Urías.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Sakin ijkuak yopanok on ajmantli, David otlatitlan ma kanilitij Betsabé, niman okuikilijkej ipan ipalacio. Kemaj okinosiuatij, niman okipiyalij sen tlakakonetl. Pero toTEKO xokipaktij on tlen David okichiu.<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
