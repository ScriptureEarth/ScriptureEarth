<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 24</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-023.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;24&nbsp;&nbsp;</a></span>
  <span class="button"><a href='ngu-14-2CH-025.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Joás otlamandaroj ne Judá</div></div>
<div class="r"><div id="r1">(<span class="reflink"><a href="ngu-12-2KI-012.html#v1">2 R 12.1-21</a></span>)</div></div><a id="v1"></a>
<div class="m">
<div class="c-drop">24</div> Joás kipiyaya chikome xipan ijkuak opeu tlamandaroua, niman otlamandaroj ne Jerusalén 40 xipan. Inanaj katka Sibia yejuan ualeuaya Beerseba.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Chika on tiopixki Joiada nemiya, Joás okichiu on tlen kuajli ixpan toTEKO.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Joiada okitlapejpenij ome siuatl para isiuauan Joás, niman iminuan okipix ikoneuan tlakamej niman siuamej.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ijkuak yopanok se tiempo, Joás okijtoj para kuektlalis iueyitiopan toTEKO.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Okinsentlalij on tiopixkej iuan on levitas niman okinmijlij: "Cada xipan xuiyan ipan on ueyikalpanmej de Judá niman xsentlalikan imintomin on israelitas, ika onkaj kitlaxtlaluaskej para uelis tikuektlaliskej iueyitiopan Dios. Amanaman xchiuakan." Pero on levitas xnimantsin okichijkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua ika, on rey okinots on ueyitlayekanki tiopixki Joiada, niman okijlij:</div>
<div class="p">— ¿Tline xitlaj tikchiua para on levitas imanian ne Judá niman Jerusalén ma kuitij on impuestos yejuan Moisés, itekitkau toTEKO, otlanauatij ma kisentlalikan intech on israelitas para on tabernáculo* kampa onkaj on yekcaja?<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>(Atalía, yejuan xompayejyeua, ikoneuan okalakkaj ipan iueyitiopan Dios, niman nochi yokuilijkaj on tlajtlamach yejuan tlakauijli ipan iueyitiopan toTEKO, niman yej kitekitiltiayaj para kimauistiliaya on dios Baal.)<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj on rey otlanauatij ma kichijchiuakan sen caja niman ma kitlalikan kiauak itech ika ikalakiyan on iueyitiopan toTEKO.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sakin okitemachistijkej ipan nochi Judá niman Jerusalén ma kuajkuilikan toTEKO on impuesto yejuan Moisés, itekitkau toTEKO, yotlanauatijka ne Israel ipan on xalpatlajkan.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nochimej on tlayekankej niman nochimej on chanejkej okiktikej ikan paktli on tlanechikojli, niman okitlalijkej ipan on caja hasta okitemiltijkej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ijkuak on caja temiya, on levitas kiktiyaj intech on itlapeliuikauan on rey. Kemaj itlajkuilojkau on rey niman sen ueyi tekiuaj yejuan on ueyitlayekanki tiopixki kiteneuaya, uajlayaj, niman kipouayaj on tomin. Kemaj, oksejpa ompa kitlaliayaj itech on ueyitiopan. Yejua in kichiuayaj mojmostla, niman ijkon kisentlaliayaj miyek tomin.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>On rey niman Joiada kinmakayaj on tomin on yejuan kiyekanayaj on tekitl ipan iueyitiopan toTEKO. Niman yejuamej kintlakeuayaj on yejuan kinximaj temej, tablas niman no on yejuan kitekitiyaj bronce niman hierro para kuektlaliayaj on ueyitiopan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>On tlakamej yejuan kiyekanayaj on tekitl sanoyej otekitkej, niman on iueyitiopan toTEKO kuajli okajkej ken achtoj tlachijchitlij katka.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ijkuak yotlankej, okiktijkej on tomin yejuan onokau itech on rey niman Joiada. On tomin okitekitiltijkej para okichijchijkej tazas uejueyimej niman okseki tlajtlamach de oro niman de plata yejuan okitekitiltijkej ipan iueyitiopan toTEKO. Nochi tiempo chika Joiada nemiya, kitemakayaj uentli yejuan tlatla ipan iueyitiopan toTEKO.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Pero Joiada oueuentsintiak, niman omik ijkuak sanoyej yeueuentsin katka. Ijkuak omik, kipiyaya 130 xipan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Okitôkakej kampa itoka Iueyikalpan David iuan on reyes pampa kuajli otekit para Israel, para Dios niman ipan on ueyitiopan.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Sakin ijkuak yomik Joiada, on uejueyitlayekankej de Judá okitatoj on rey Joás para okimakatoj tetlakaitalistli. Niman on rey kuajli okak imintetlakanonotsalis.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman kemaj okitlalkauijkej on iueyitiopan iminTEKO, niman Dios de inachtojtajuan.  Yej opeu kimauistiliaj ixneskayouan on Asera niman oksekimej ídolos. Ipampa imintlajtlakoluan, Dios sanoyej okualan iuan Judá niman Jerusalén.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj Dios okinuajtitlan tiotlajtojkej para kinachtojijliskej ma nokuepakan itech, pero xokinekej okakkej.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Iespíritu Dios ouajlaj ipan Zacarías, ikoneu on tiopixki Joiada. Yejua onotelkets inmixpan on chanejkej kampa más tlakpak niman okijtoj: “Ijkin kijtoua Dios ¿'Tline xnenkitlakamatij notlanauatiluan? ¿Tline sano nemejuamej nenkimotejtemouiliaj nemocastigo? ¡Pampa nemejuamej onennechtlalkauijkej, nejua no nemechtlalkauis nemejuamej!’ ”<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Pero yejuamej okitlajtouilijkej para kimiktiskej Zacarías. On rey okiminnauatij ma kimiktikan niman okitemojmotlakej ipan ikiauak on iueyitiopan toTEKO.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>On rey Joás okelkau itetlajsojtlalis Joida yejuan achtoj iuan kipiyaya. Niman okimktij Zacarías ikoneu Joida, yejuan ijkuak ye miktikaj okijtoj: "toTEKO ma kita yejua in, niman ma mitscastigaro.”<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkuak yopanok se xipan, isoldados on sirios okalakkej ne Judá niman Jerusalén. Niman kemaj okinmiktijkej nochimej on tlayekankej de on nación. Okinoyaxkatikej nochi on tlen pajtioj niman okititlanilijkej on rey de Damasco.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Maski isoldados on sirios xmiyekej katkaj, toTEKO okauilij ma kintlanikan on isoldados Judá yejuan sanoyej miyekej katkaj, pampa on chanejkej Judá yokitlalkauijkaj iminTEKO, Dios de iminachtojtajuan. Yejua ika, Joás ijkin okiselij on castigo.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ijkuak on sirios oyajkej, okajtejkej Joás sanoyej tlakokojli. Niman itlapaleuijkauan okitlajtouilijkej kimiktiskej, niman okimiktijkej ipan itlapech ipampa imikilis ikoneu on tiopixki Joiada. Sakin okitôkakej kampa itoka Iueyikalpan David, pero xokitôkakej kampa kintôkayaj on reyes.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>On yejuan okimiktikej Joás katka Zabad ikoneu Simeat on amonita niman Jozaba ikoneu Simrit on moabita.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Nochi on tlajtlamach yejuan impan onochiu ikoneuan Joás, on tiotlajtoltin okijtojkaj itechkopa, niman ken okuektlalij iueyitiopan toTEKO Dios, nochi tlajkuilolnestikaj ipan on amamoxtli de on reyes. Kemaj Amasias, ikoneu Joás, kej yejua okalak rey.<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
