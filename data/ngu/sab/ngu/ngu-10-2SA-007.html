<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='ngu-10-2SA-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dios kiprometeroua kitiochiuas David</div></div>
<div class="r"><div id="r1">(<span class="reflink"><a href="ngu-10-2SA-001.html">1</a></span> Cr. <span class="reflink"><a href="ngu-10-2SA-017.html#v1">17.1-27</a></span>)</div></div><a id="v1"></a>
<div class="m">
<div class="c-drop">7</div> Ijkuak on rey David kuajli yonotlalijka ipan ipalacio niman toTEKO okichiu para xok okipix nouisokilistli iuan itlauelikniuan yejuan nemiyaj iyeualkan,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>David okijlij on tiotlajtojketl Natán:</div>
<div class="p">—Tejua kuajli tikita, ika nejua nichanti ipan sen kualtsin kajli tlachijchijtli ikan kojchichijli, pero iyekcaja toTEKO uej onkaj ipan sen kajli de tela. <span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Niman Natán okinankilij:</div>
<div class="p">—Xchiua tej, nochi on tlen tineki tikchiuas, pampa toTEKO nemi mouan.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Pero ipan on yeuajli toTEKO okinots Natán, niman okijlij:<span id="bookmarks4"></span> <a id="v5"></a><span class="v">5</span><span class="vsp">&nbsp;</span>"Xuiya xkijliti notekitkau David ika ijkin nikijtoua: 'Xtejua tikchijchiuas sen ueyitiopan kampa nichantis. <span id="bookmarks5"></span> <a id="v6"></a><span class="v">6</span><span class="vsp">&nbsp;</span>Desde ijkuak onikinkixtij on israelitas ipan on tlajli Egipto hasta aman, xkaman onichantik ipan tiopantin, yej nochipa onichantik ipan kajli tlachijchijtli ikan tela.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman ipan nochi on tonaltin ijkuak iminuan onikistinen, xkaman onikintlajtlanilij on yejuan tlayekankej notlapejpeniluan israelitas, ma nechchijchiuilikan sen ueyitiopan ikan kojchichilij de cedro.’<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejua ika, xkijli notekitkau David ika nejua niiTEKO yejuan nochi ueli kichiua. Ijkin nikijlia: ‘Nejua onimitskixtij intech on borregos ijkuak tikintlajpiyaya, niman onimitstlajlij tlayekanki intech notlapejpeniluan israelitas.  <span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nochiuiyan kampa otikistinen, mouan oninen, niman nochimej motlauelikniuan yejuan mitsixnamikiyaj yotlan nikinmiktia. No yonikchiu para sanoyej ma mitsixmatikan ijkon ken sanoyej kinmixmatij on tlakamej yejuan uejueyixtokej ipan in tlaltikpaktli.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>No oniktlapejpenij sen tlajli kampa onikinmakak notlapejpeniluan israelitas, para ma chantikan ipan sen tlajli yejuan  iminyaxka, kampa xakaj kimpajsolos. Ijki, on xkuajkualtin tlakamej xok kintlajyouiltiskej ken okinchiuilijkej achtoj,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>ijkuak onikintlalij jueces para ma kiyekanakan notlapejpeniluan. Nejua nikchiuas para makasa xkimpiyakan nemotlauelikniuan. Niman aman nimitsmachistia ika nimitsinmakas mouejkakoneuan.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ijkuak timikis niman mitstôkaskej iuan motajuan, nejua niktlalis se mouejkakoneu yejuan tlamandaros, niman nejua nikchiuas para ireino nochipa onyas.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejua nechchijchiuilis sen tiopan, niman nejua nikchiuas ma onya ireino para nochipa. <span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nejua yes niitataj niman yejua yes nokoneu. Niman ijkuak xnechtlakamatis, nejua nicastigaros ken sen tajtli castigaroua ikoneu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pero nochipa niktlajsojtlas niman xkaman niktlauelkauas, ken oniktlauelkau Saúl para tejua onimitstlalij tirey.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Xmatstia ika intech mouejkakoneuan nochipa nemiskej reyes niman moreino onyas para nochipa.’”<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Nochi yejua in, Natán okijlij David ken okitak niman ken okak ipan on tlatlachalistli ken temiktli.<span id="bookmarks17"></span></div>

<div class="s"><div id="s2">Ioración David</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj on rey David okalak ipan on tabernáculo* kampa toTEKO nemiya niman okijlij: “NoTEKO niman noDios, ¿akin nejua niman tlinon ueyi kimati nofamilia ika otinechtlapejpenij, niman ijkin otinechmakak in ueyi tekitl?<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejua on ueyi kitosneki, pero noTEKO niman noDios, in más ueyi kitosneki ika yotinechijlij nejua yejuan nimotekitkau, ika nouejkakoneuan nochiuaskej reyes para nochipa. Ijkon ken tinechmaka miyek tlamach, xakaj tlakatl ueli ijkon kitemaka ken tejua noTEKO niman noDios, otinechmakak.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>NoTEKO niman noDios, ¿tlinon más uelis nimitsijlis? Tejua kuajli tinechixmati.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nochi in kuajli ueyi tlajtlamach* yotikchiu, ijkon ken yotikijtojka niman otiknek para nejua ma nikixmati.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>NoTEKO niman noDios, tejua sanoyej tiueixtikaj pampa xakaj nemi okse ken tejua, niman xnemi okse dios. Yej san tejua tinemi ijkon ken yotechijlij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>¡Niman xonkaj okse nación ipan in tlaltikpaktli kenon monación Israel!  Tejua noDios, otikinmanauij para motlapejpeniluan yeskej. Ikan on miyek tlamauisoltin yejuan otikchiu ijkuak otikinkixtij Egipto, nochiuiyan imanian in tlaltikpaktli yomitsixmatkej. Niman tejua otikinmejkuanij oksekimej naciones niman dioses itech motlapejpeniluan.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Tejua yotikijtoj ika on motlapejpeniluan israelitas yeskej para nochipa niman ika tejua nochipa tiiminDios yes. <span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>"Ijkon tej, noTEKO Dios, xchiua on tlen yotinechprometerouilij nejua motekitkau niman nouejkakoneuan, ika nochipa yejuamej kalaktiaskej reyes intech mokoneuan.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>¡Motokatsin nochipa ma kueyilikan, niman ma kijtokan ika toTEKO yejuan kipiya nochi poder, yejua Dios de on israelitas! ¡Niman nouejkakoneuan, nejua motekitkau, ma nochipa tlamandarokan! <span id="bookmarks26"></span> <a id="v27"></a><span class="v">27</span><span class="vsp">&nbsp;</span>Tejua noTEKO, yejuan tikpiya nochi poder, iminDios on israelitas, yotinechijlij ika nouejkakoneuan tikintlalis reyes. Yejua ika, nejua, maski san nimotekitkau ijkin nimitstlajtlanilia. <span id="bookmarks27"></span> <a id="v28"></a><span class="v">28</span><span class="vsp">&nbsp;</span>Tejua noTEKO, tiDios. Niman motlajtoltsin nochi melauak niman yotinechprometerouilij nejua motekitkau miyek tlen kuajli.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nimitstlajtlanilia xkintiochiua nouejkakoneuan yejuan reyes yeskej, nejua nimotekitkau, para nochipa kuajli ma nemikan. Tejua noTEKO niman noDios, yotikprometeroj, niman motlatiochiualis onyas nochipa ipan nouejkakoneuan yejuan reyes yeskej."<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
