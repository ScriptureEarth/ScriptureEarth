<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">2.28 </span><span class=\"ft\">Ipan sekimej textos ueuejmej, kijtouaj: Salomón.</span></div>"
};

initFootnotes(footnotes);

});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-11-1KI-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Itlanauatiluan David para Salomón</div></div><a id="v1"></a>
<div class="m">
<div class="c-drop">2</div> Pampa David ye nisiu katka para mikis, ijkin okinauatij Salomón, itelpoch:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Nejua ye nimikis ijkon ken nochi tlakatl miki. Xmoyolchikaua niman xmouika ken sen kuajli tlayekanketl.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xkejeua itlanauatiluan toTEKO on moDios. Xmouika ipan iojui, xtlakamati ileyes niman itlanauatiluan ijkon ken tlajkuilolnestikaj ipan iley Moisés para ijkon nochi tlen tikchiuas kuajli kisas, san kanon kampa tias.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tla tiktlakamati, toTEKO kichiuas on tlen onechprometerouilij. Okijtoj ika tla nokoneuan kuajli nouikaj niman nochipa kitlakamatij itlanauatiluan ikan nochi inyojlo niman nochi inalma, tla ijkon, itech nofamilia nochipa nemis se yejuan kimandaros in país de Israel.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>“No ijki tejua tikmatstikaj tlinon onechchiuilij Joab, ikoneu Sarvia. Okimiktij Abner, ikoneu Ner, niman Amasa, ikoneu Jeter. Yejuamej in tlayekankej katkaj intech on soldados israelitas, niman Joab xokimiktij ipan tlauijsokilistli, yej okimiktij san para okintlakuepiltij, pampa otemiktijkaj ipan tlauijsokilistli. Niman nejua onechtlajtlakoltij ika omikkej on omemej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua ika tej, kuajli xmati kenijki tikchiuilis para maka tikauilis ueuentsintias niman san kuajlotika mikis.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>"Pero ikoneuan Barzilai yejuan ualeua Galaad, kuajli xkimpiya niman xkincuidaro pampa yejuamej onechpaleuijkej ijkuak onicholojteu itech mokniu Absalón.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>"No maka tikelkauas Simei, itelpoch Gera, on benjaminita yejuan ualeua Bahurim. Yejua sanoyej onechuijuikaltij ipan on tonajli ijkuak niaya para Mahanaim. Pero sakin* onechselito itech on río Jordán, niman nejua oniktlajtolmakak ika itokatsin Dios ika xnikmiktis.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero aman, tejua maka tiktlapojpoluis inemilis. Tejua titlamachilisyej niman uelis tikmatis tlinon tikchiuilis. Yejua ika tej, tejua tikmati kenijki tikchiuilis para on ueuentsin itlaj ipan ma nochiua para ma miki."<span id="bookmarks9"></span></div>

<div class="s"><div id="s2">Imikilis David</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>David omik niman okitôkakej kampa toktokej iachtojtajuan, ne kampa itoka Iueyikalpan David.”<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua otlamandaroj ken rey de Israel 40 xipan. Chikome xipan otlamandaroj ne Hebrón, niman 33 xipan otlamandaroj ne Jerusalén.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj kej Salomón okalak rey para okipatlak David itataj, niman itekiu ken rey sanoyej okipix poder.<span id="bookmarks12"></span></div>

<div class="s"><div id="s3">Imikilis Adonías</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Adonías, ikoneu Haguit, oyaj okitato Betsabé, inanaj Salomón, niman Betsabé okitlajtoltij:</div>
<div class="p">—¿Tiuajlau ika kuajlotika?</div>
<div class="p">Yejua okinankilij:</div>
<div class="p">—Kemaj.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj Adonías okijlij Betsabé:</div>
<div class="p">—Nikneki nimitstlajtlanilis sen favor.</div>
<div class="p">Yejua okinankilij:</div>
<div class="p">—Xnechijli tlinon tikneki.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Adonías okijlij:</div>
<div class="p">—Tejua tikmatstikaj ika on reino nejua nechtocarouaya nikselis, niman nochimej on israelitas no kichayaj nejua ma nikalaki rey. Pero aman on reino yokimakakej nokniu, niman yejua yokiselij pampa toTEKO ijki okinek.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Aman tej, san nimitstlajtlanilia se favor. Niknekiskia maka timonenekis.</div>
<div class="p">Betsabé okinankilij:</div>
<div class="p">—Xnechijli.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj Adonías okijlij:</div>
<div class="p">—Nimitstlajtlanilia para xtlajtlanili on rey Salomón, ma nechmaka Abisag, on yejuan ualeua Sunem para ma niknosiuati. Nikuitia tla tejua tiktlajtlanilia, yejua xnonenekis.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Niman Betsabé okinankilij:</div>
<div class="p">—Kuajli tej, nejua niknotsas on rey mopampa.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ijkon tej, Betsabé oyaj okitato on rey Salomón para okitlajtlanilito on tlen Adonías okinek. Niman on rey onotelkets para okiselij inanaj, niman onopachoj ixpan para okititij tetlakaitalistli niman kemaj oksejpa onotlalij ipan itrono. Kemaj otlanauatij ma kuajkikan sen sillón para ipan notlalis inanaj, niman inanaj onotlalij iyekmakopa on rey.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Niman ijkin okijlij on rey:</div>
<div class="p">—Nejua oniuajlaj onimitstlajtlaniliko sen pitentsin favor, niman nimitstlajtlanilia maka timonenekis.</div>
<div class="p">On rey okinankilij:</div>
<div class="p">—Xnechtlajtlanili tlinon tiknekis nonanaj, niman nimitsmakas nochi tlinon tiknekis.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj Betsabé okijlij:</div>
<div class="p">— Xkauili mokniu Adonías ma kinosiuati Abisag, yejuan ualeua Sunem.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj on rey okinankilij inanaj:</div>
<div class="p">—¿Tline tinechtlajtlanilia para ma nikauili Adonías ma kinosiuati Abisag? ¡Sa poliui tinechtlajtlanilis no ma nikmaka noreino! Tikmati ika yejua noteachkaikniu, niman ika on tiopixki Abiatar niman Joab, itelpoch on siuatl Sarvia, no ijkon kinekij.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj Salomón onotlajtolmakak ika itokatsin toTEKO, niman okijtoj: “¡Dios ma nechmaka ueyi castigo tla xnikmiktia Adonías ipampa on tlen onechtlajtlanilij!<span id="bookmarks23"></span> <a id="v24"></a><span class="v">24</span><span class="vsp">&nbsp;</span>ToTEKO, yejua kuajli yonechkalaktij rey, yonechtlalij ipan itrono notataj, niman yokijtoj ika itech nofamilia nochipa nemis yejuan kalakis rey de Israel. Yejua ika, ¡ninotlajtolmaka ika itokatsin toTEKO, ika aman Adonías mikis!”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj on rey Salomón okinauatij Benaías, ikoneu Joiada, ma kimiktiti Adonías, niman Benaías oyaj okimiktito.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kemaj on rey ijkin okijlij on tiopixki Abiatar: “¡Xkisa de nikan, niman xuiya Anatot kampa mochan! Tejua, mitsmelauaya timikis, pero xnimitsmiktis aman pampa tejua tiktiya iyekcaja toTEKO Dios ixpan notataj David, niman iuan otitlajyouij."<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ijkon tej, Salomón okixtij Abiatar de on tekitl ken tiopixki itech toTEKO. Niman ijki onochiu ken okijtojka toTEKO ne Silo itechkopa ifamilia Elí.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Joab kipaleuiyaya Adonías para kalakiskia rey, pero xokipaleuij Absalón<span class="footnote selectable" id="F-0"><sup>a</sup></span>. Niman ijkuak Joab okimat ika Adonías yomik, oyaj para onomanauito ipan iyektiopan toTEKO niman onokitskito ipan on ken ikuakuautsiuan on tlaixpan*.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijkuak on rey Salomón okijlijkej ika Joab yonomanauito ipan itabernáculo toTEKO niman yonokitskito ipan on ken ikuakuautsitsiuan on tlaixpan*, Salomón okititlan Benaías, ikoneu Joiada, ma kimiktiti.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Benaías oyaj ipan on yektiopan niman okijlij Joab:</div>
<div class="p">—On rey tlanauatia para xuajkisa.</div>
<div class="p">Pero Joab okinankilij:</div>
<div class="p">—¡Ka! ¡Nejua nikan nimikis!</div>
<div class="p">Niman Benaías oyaj okijlito on rey ken okinankilij Joab.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kemaj on rey ijkin okinauatij Benaías:</div>
<div class="p">—Tla ijki kineki, xmikti niman xtôka. Niman ijkon nochan niman ichan notataj tikpopolos on tlajtlakojli yejuan Joab okichiu pampa okinmiktij yejuan xkipiyayaj tlajtlakojli.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>ToTEKO kichiuas para Joab, sano yejua ma kipiya tlajtlakojli tla mikis, pampa notataj xkimatiya ijkuak Joab okinmiktij omemej tlakamej, yejuan más kuajkualtin tlakamej katkaj xken yejua. (On tlakamej katkaj: Abner, ikoneu Ner, yejuan kinyekanaya on soldados israelitas, niman Amasa, ikoneu Jeter, yejuan kinyekanaya on soldados de Judá.)<span id="bookmarks32"></span> <a id="v33"></a><span class="v">33</span><span class="vsp">&nbsp;</span>On castigo uetsis ipan Joab niman ipan iuejkakoneuan para nochipa, pampa okinmiktij in tlakamej. Pero David iuan iuejkakoneuan, niman on yejuan notlaliskej ipan itrono David, uej nochipa kiseliskej yolseuilistli itech toTEKO.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Kemaj Benaías oyaj okimiktito Joab. Niman Joab okitôkakej ichan ipan on xalpatlajkan.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kemaj on rey okimakak Benaías on tekitl para ma kinyekana on soldados yejuan kinyekanaya Joab, niman on tiopixki Sadoc okimakak on tekitl yejuan kichiuaya on tiopixki Abiatar.<span id="bookmarks35"></span></div>

<div class="s"><div id="s4">Imikilis Simei</div></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Sakin on rey okitekuitlan Simei, niman ijkin okinauatij:</div>
<div class="p">—Xmochijchiuili sen kajli nikan Jerusalén para tichantis, pero makasa kanaj tias,<span id="bookmarks36"></span> <a id="v37"></a><span class="v">37</span><span class="vsp">&nbsp;</span>pampa on tonajli ijkuak tejua tikisas niman tikpanos on ayajtoktsin Cedrón, xmatstia ika timikis. Ijkon nochiuas pampa tejua tikpiyas tlajtlakojli.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Simei okinankilij on rey:</div>
<div class="p">—Kuajli norey. Nikchiuas tlen tejua tinechnauatia.</div>
<div class="p">Ijki tej, Simei ouejkau chanti Jerusalén.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Pero ipan yeyi xipan, omemej iesclavos okistejkej, niman ochantitoj itech Aquis, ikoneu Maaca yejuan rey katka ne Gat. Ijkuak Simei okijlijkej ika on omemej iesclavos nemiyaj ne Gat,<span id="bookmarks39"></span> <a id="v40"></a><span class="v">40</span><span class="vsp">&nbsp;</span>okisiyajtij ipoloko* niman oyaj ne Gat kampa nemiya Aquis para okintejtemoto iesclavos. Ijkuak Simei okinnextij niman ouajnokuepato ne Gat iuan iesclavos,<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Salomón okimat ika Simei okiska Jerusalén para oyaj Gat, niman youajnokuepato.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Yejua ika, on rey okitekuitlan Simei, niman okijlij:</div>
<div class="p">—Nejua onimitschiualtij xnechtlajtolmaka ixpan toTEKO, niman onimitstlachikauilij ika on tonajli ijkuak tejua kanaj tias, ika onkaj timikis. Niman tejua otinechijlij, kuajli, niman otinechijlij tinechtlakamatis.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>¿Tline tej, xotikchiu on tlen otiktlajtolmakak toTEKO, nion otiktlakamat on tlen onimitsnauatij?<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Tejua kuajli tikmatstikaj ika sanoyej xkuajli tlen otikchiuilij David, notataj. Yejua ika, aman toTEKO mitscastigaros ipampa on tlin otikchiu.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Pero nejua rey Salomón nitlatiochijtli yes, niman itrono David kuajli nokauas ixpan toTEKO para nochipa.<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Kemaj on rey okinauatij Benaías, ikoneu Joiada, ma kimikti Simei, niman Benaías okichiu. Niman ijki, on reino kuajli onokau ipan imauan Salomón.<span id="bookmarks46"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
