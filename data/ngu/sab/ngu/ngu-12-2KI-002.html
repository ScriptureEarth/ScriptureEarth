<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-12-2KI-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Elías otlejkok iluikak</div></div><a id="v1"></a>
<div class="m">
<div class="c-drop">2</div> Ijkuak oajsik on tonajli para toTEKO kuikas Elías ipan iluikak ipan sen ajkomalakotl, Elías niman Eliseo okiskej ne Gilgal.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman ipan iminojui Elías okijlij Eliseo:</div>
<div class="p">—Nikan xmokaua, pampa toTEKO yonechtitlan Betel. </div>
<div class="p">Pero Eliseo okinankilij:</div>
<div class="p">—Ijkon ken melauak nemi toTEKO niman tejua tinemi, nimitstlajtolmaka ika xnimitskauas. </div>
<div class="p">Kemaj oyajkej san sekan hasta Betel.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On tiotlajtojkej yejuan chantiyaj Betel okinamikikoj Eliseo niman okitlajtoltijkej: </div>
<div class="p">—¿Tikmatstikaj ika aman toTEKO mitskuilis motemachtijkau?</div>
<div class="p">Eliseo okinnankijlij:</div>
<div class="p">— Kemaj, ye nikmatstikaj, pero nemejuamej maka itlaj xkijtokan.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Sakin Elías okijlij Eliseo:</div>
<div class="p">—Nikan xmokaua, pampa toTEKO yonechtitlan Jericó. </div>
<div class="p">Pero Eliseo okinankilij. </div>
<div class="p">—Ijkon ken melauak nemi toTEKO niman tejua tinemi, nimitstlajtolmaka ika xnimitskauas. </div>
<div class="p">Kemaj oyajkej san sekan hasta Jericó.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>On tiotlajtojkej yejuan chantiyaj ne Jericó okinamikikoj Eliseo niman okitlajtoltijkej: </div>
<div class="p">—¿Tikmatstikaj ika aman toTEKO mitskuilis motemachtijkau?</div>
<div class="p">Eliseo okinnankilij:</div>
<div class="p">—Kemaj, ye nikmatstikaj, pero nemejuamej maka itlaj xkijtokan.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj Elías okijlij Eliseo:</div>
<div class="p">—Nikan xmokaua, pampa toTEKO yonechtitlan neka itech río Jordán.</div>
<div class="p">Pero Eliseo okinankilij</div>
<div class="p">—Ijkon ken melauak nemi toTEKO niman tejua tinemi, nimitstlajtolmaka ika xnimitskauas.</div>
<div class="p">Kemaj oyajkej omemej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman 50 tiotlajtojkej no oyajkej niman onoteltijkej uejkatsin kampa Elías niman Eliseo nemiyaj itech on río Jordán.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj Elías okixtij icapa, okimimiloj niman ika okimailij on atl. Kemaj on atl onoxeloj okantipan, niman on omemej okipanokej on río ipan tlajli uaki.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkuak yokipanokej, Elías okijlij Eliseo:</div>
<div class="p">—Xnechijli tlinon tikneki ma nikchiua mopampa chika sanken* nikan mouan ninemi. </div>
<div class="p">Eliseo okinankilij:</div>
<div class="p">—Nikneki xnechmaka okpa ichkich on poder yejuan tikpiya ipan moespíritu.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Elías okijtoj:</div>
<div class="p">— Sanoyej miyek on tlen titlajtlani. Pero tla ueli tinechita ijkuak nejua nechxeloskej mouan, mitsmakaskej on tlen titlajtlani. Pero tla xtinechita, xtikselis.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Chika yejuamej yayaj nejnentiayaj niman tlajtlajtojtiayaj, amanaman ouajnes sen carreta yejuan nesiya ken tlikuitiu, iuan caballos yejuan no ken tlikuitiayaj. On carreta niman on caballos okinxeloj Elías iuan Eliseo, niman Elías otlejkok ipan iluikak ipan sen ajkomalakotl.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ijkuak Eliseo okitak, ijkin okitsajtsilij Elías: “¡Notataj, notataj, tejua akin otimochiu ken sanoyej miyek soldado yejuan okinmanauij on israelitas!” Sakin ijkuak ijkin yonochiu, xokaman oksejpa okitak Elías. Kemaj Eliseo okitskij itlaken niman okitsayantiaj okantipan.<span id="bookmarks12"></span></div>

<div class="s"><div id="s2">Eliseo okichiu itekiu Elías</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Eliseo okontilan on capa yejuan okuajmaijneu Elías, niman onokuep ne itech on río Jordan niman onoteltij itenko.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj, okimailij on atl ikan icapa Elías, niman ijkin onotlajtoltij: “¿Kanon nemi toTEKO, iDios Elías?” </div>
<div class="p">Ijkuak okimailij on atl, nimantsin ouajnotlajkoxeloj, niman Eliseo oksejpa okipanok on río.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>On tiotlajtojkej yejuan chanejkej Jericó, yejuan okitakej on tlen okichiu, ijkin okijtojkej: "¡On poder yejuan Elías okipix, aman Eliseo kipiya!” </div>
<div class="p">Kemaj oyajkej okinamikitoj, niman onopachojkej ixpan.   <span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkin okijlijkej:</div>
<div class="p">—Xkita, totsajlan tejuamej motekitkauan, nemij 50 tlakamej yejuan xmojkej. Xkinkauili ma kitejtemotij motemachtijkau.  Kas iespíritu Dios okitlejkoltij niman okontlajkal ipan sen tepetl noso ipan sen ixtlauatl. </div>
<div class="p">Pero yejua okijtoj:</div>
<div class="p">—Ka, nemejuamej maka yakaj xtitlanikan.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Pero yejuamej sa kijlijtikatkaj, hasta kaman okinkauilij ma kintitlanikan on 50 tlakamej, yejuan okitejtemojkej Elías yeyi tonajli, pero xokinextijkej.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj onokuepkej Jericó kampa onokau Eliseo, niman yejua okinmijlij:</div>
<div class="p">—Nejua onemechijlij para maka xuiyan pampa sannenkaj nenkontejtemoskej.<span id="bookmarks18"></span></div>

<div class="s"><div id="s3">Eliseo okichipau on amejli yejuan onkaj Jericó</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>On chanejkej ipan on ueyikalpan Jericó oyajkej itech Eliseo niman okijlijkej:</div>
<div class="p">—Xkita ika in ueyikalpan kuajli kampa onkaj, pero on atl xkuajli niman on tlajli xok ueli tlatlakitia.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Eliseo okinnankilij:</div>
<div class="p">—Xnechajkuilikan sen uajkajli yenkuik, ikan istatl. </div>
<div class="p">Ijkuak okiktilijkej on uajkajli,<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Eliseo oyaj itech on amejli niman ompa okonxinij on istatl. Kemaj okijtoj:</div>
<div class="p">—Ijkin kijtoua toTEKO: ‘Nejua yonikchipau in atl, niman xokaman kichiuas ma mikoua nion kichiuas para in tlajli maka ma tlatlakiti.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Desde ijkuakon on atl onokau chipauak, ijkon ken okijtoj Eliseo.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Sakin Eliseo okis ompa niman oyaj Betel. Ijkuak tlejkouaya ipan on ojtli, keskimej telpokamej chanejkej ipan on ueyikalpan okisakoj niman opeu kipijpinauiyaj. Kitsajtsiliayaj: “¡Xuiya, kuatetsotsol! ¡Xuiya, kuatetsotsol!”<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Eliseo onokuep kampaka yejuamej nemiyaj, okomintak niman okintlauelij ikan itokatsin toTEKO. Kemaj amanaman ouajkis ome siuaoso ipan on kojyoj, niman okintlakayokojkotonkej 42 de on telpokamej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj Eliseo oyaj ipan on tepetl Carmelo, niman de ompa onokuep Samaria.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
