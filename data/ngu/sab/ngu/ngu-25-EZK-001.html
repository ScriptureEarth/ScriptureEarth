<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-24-LAM-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='ngu-25-EZK-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Ezequiel</span></div>
<div class="b"></div>
<div class="b"></div>
<div class="ms"><div id="ms1">ON ACHTOJ TLAXELOJLI: DIOS OKITLALIJ EZEQUIEL KEN TIOTLAJTOJKETL</div></div>
<div class="mr"><div id="mr1">(1.1 – 3.27)</div></div>

<div class="s"><div id="s1">Ezequiel okimpix tlatlachalistin ken temiktli  de itrono Dios (1.1 - 28)</div></div>
<div class="s2"><div id="s2">On tlatlachalistin yejuan Ezequiel okimpix</div></div><a id="v1"></a>
<div class="p"></div>
<div class="m">
<div class="c-drop">1</div> <span class="v">1-3</span><span class="vsp">&nbsp;</span>Nejua Ezequiel yejuan nitiopixki niman niikoneu Buzi, se tonajli ninemiya itempan on río Quebar, ne Babilonia, iuan on rey Joaquín niman oksekimej israelitas de Judà yejuan no okinmajsikej niman no okinuikakej ompa Babilonia.   Niman ipan on tonajli onikitak otlapou on cielo,  niman onikitak keski tlatlachalistin  ken notemikpan yejuan Dios onechititij de on tlen nochiuas. Ijkuakon katka ipan on ika makuijli tonajli de on ika naui metstli, ipan on ika sempoajli iuan majtlaktli xipan, ijkuak on rey Joaquín kipiyaya makuijli xipan ika okuikakej Babilonia. Niman toTEKO nopan okitlalij ipoder. <span id="bookmarks1-3"></span></div>
<div class="s2"><div id="s3">On achtoj tlatlachalistli kampa Ezequiel okintak nauimej ken tlaltikpaktlakamej</div></div><span id="bookmarks1-3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj kampaka norte, onikitak sanoyej chikauak ualajakatiu. Niman ipan sen ueyimoxtli kisaya sen tlitl ken intliyo on tlapetlanaltin,  niman iyeualkan sanoyej kualtsin tlauilpantiya.  Itlajkotian on moxtli, on tlitl petlaniya ken itlaj on tepostli yejuan sanoyej yokipetlanaltijkej.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sano ompa ipan itlajkotian on moxtli, nemiyaj nauimej yejuan tlajtlachayaj ken tlaltikpaktlakamej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Cada se de yejuamej naukan xayakyej katka niman naukan majtlapalej katka.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Inmikxiuan mejmelaktikej katkaj niman istiyejkej katkaj ken becerros. Nochimej yejuamej petlaniyaj kenon bronce yejuan sanoyej yokipetlanaltijkej.<span id="bookmarks7"></span> <a id="v8"></a><span class="v">8-9</span><span class="vsp">&nbsp;</span>Yejuamej in yejuan tlajtlachayaj ken tlaltikpaktlakamej, yejuan naukan xayakyejkej katkaj niman naukan mastlakapalyejkej katkaj, no kipiyayaj sen matli ken ima sen tlaltikpaktlakatl ipan on naukan inlados, tlatsintlan de inmastlakapal. Ikan inmastlakapaluan notelouayaj se iuan okse nochimej on yejuan tlajtlachayaj ken tlaltikpaktlakamej. Ijkuak yejuamej patlaniyaj, san kanika ueliya yayaj,  pero nion xkanaj onnomalakachouayaj.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>Iminxayakuan ijkin tlajtlamatiyaj: kampaka inmixpan, katkaj ken ixayak sen tlaltikpaktlakatl; kampaka iminyekmanakastlan, katkaj ken ixayak sen león; kampaka iminopochmanakastlan, katkaj ken ixayak sen uakax; niman inkuitlapan, katkaj ken ixayak sen kuaktli.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ikan ome inmastlakapal yejuan tlakpak kipajpatlajtikatkaj,  notelouayaj se iuan okse nochimej on yejuan tlajtlachayaj ken tlaltikpaktlakamej. Niman on okse ome inmastlakapal, inka notlapachouayaj ipan intlakayo.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Cada se de on yejuan tlajtlachayaj ken tlaltikpaktlakamej, yaya kampaka Dios kuikaya.  Niman nochimej melajki tlachixtiayaj,  xkanaj onnomalakachouayaj.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejuamej nesiyaj kenon tlixochtin, noso kenon okopiltin yejuan kauantokej,  [yejuan nopapanauiyayaj sano yejuamej—>  yejuan nejejkuaniayaj sano yejuamej intsajlan]. On tlitl sanoyej petlaniya, niman ipan kisaya tlapetlanaltin.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On ken tlaltikpaktlakamej, amanaman nejejkuaniayaj ken ijkuak tlapetlani.</div>
<div class="b">&nbsp;</div><span id="bookmarks14"></span>
<div class="s2"><div id="s4">On ika ome tlatlachachalistli kampa Ezequiel okintak naui ruedas</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkuak nejua nikinmitstikatka on ken tlaltikpaktlakamej, onikitak onkaj sen rueda ipan tlajli, inakastlan cada se de yejuamej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>On naui rueda san se tlachalistli kipiyayaj, niman petlaniyaj kenon tetl topacio.  Cada rueda kipiyaya okse rueda ijtik, yejuan nopalakachouaya okse lado xken on okse.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On ruedas, san kanika ueliyaj yayaj, pero nion xnokuepayaj.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Onikitak ika on naui rueda kipiyayaj iminaros, niman inyeualkan nochiuiyan kipiyayaj inmixtololojuan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ijkuak on yejuan ken tlaltikpaktlakamej nejnemiyaj, on ruedas no nejnemiyaj iminuan,  niman ijkuak on yejuan ken tlaltikpaktlakamej patlaniyaj ipan ajakatl, on ruedas no yayaj ipan ajakatl.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Yejuamej yayaj kampaka ipoder Dios kinuikaya,  niman on ruedas iminuan on tlaltikpaktlakamej yayaj ipan ajakatl, pampa on ruedas iminuan yoltikatkaj on yejuan ken tlaltikpaktlakamej.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak on yejuan ken tlaltikpaktlakamej nejnemiyaj, on ruedas no nejnemiyaj, niman ijkuak yejuamej noteltiayaj, on ruedas no noteltiayaj. Niman ijkuak on yejuan ken tlaltikpaktlakamej yayaj ipan ajakatl, on ruedas no yayaj iminuan ipan ajakatl, pampa on ruedas iminuan yoltikatkaj on yejuan ken tlaltikpaktlakamej.<span id="bookmarks21"></span></div>
<div class="s2"><div id="s5">On ika yeyi tlatlachachalistli kampa Ezequiel okitak on cielo</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Inkuatipan on ken tlaltikpaktlakamej, itlaj mantoya ken itlaj cielo yejuan sanoyej petlanki ken teskatl. <span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman tlatsintlan de on ken cielo,  on ken tlaltikpaktlakamej melajki kimpajpatlajtikatkaj on ome inmastlakapaluan  para cada se notelojtikatka iuan okse.  Niman on okse ome inmastlakapal,  inka notlapachouayaj ipan intlakayo.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>No ijki, ijkuak on yejuan ken tlaltikpaktlakamej patlaniyaj, onikak ken kakistiyaj inmastlakapaluan:  kakistiyaj ken atl de on mar yejuan chikauak koxoni.  No kakistiyaj ken itlajtol on toTEKO yejuan nochi ueli kichiua,  noso ken ijkuak nejnemij tojlamej soldados.  Niman ijkuak xok patlaniyaj, on inmastlakapaluan kintsakuayaj.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman tlakpak de on ken cielo,  yejuan onkatka inkuatipan on ken tlaltikpaktlakamej, okakistik sen tlajtojli.<span id="bookmarks25"></span></div>
<div class="s2"><div id="s6">On ika naui tlatlachachalistli kampa Ezequiel okitak yakaj yejuan tlajtlachaya ken sen tlaltikpaktlakatl</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Tlakpak de on ken cielo, onikitak onkaj itlaj ken sen trono yejuan tlajtlachaya kenon tetl zafiro, niman ipan on ken trono nemiya yakaj yejuan tlajtlachaya ken sen tlaltikpaktlakatl.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kampa ken ixijlan para tlakpak, onikitak petlaniya kenon tepostli yejuan sanoyej petlanki yejuan kiyeualojtikaj tlitl.  Niman de ixijlan para tlatsintlan, onikitak nesiya ken itlaj tlitl. Iyeualkan sanoyej petlaniya<span id="bookmarks27"></span> <a id="v28"></a><span class="v">28</span><span class="vsp">&nbsp;</span>kenon kosemalotl yejuan notlalia ipan on moxtli ijkuak yokiau.  Ijki tej, onikitak iueyilis toTEKO ipan on tlatlachalistli ken notemikpan.  Niman ijkuak ijkon onikitak, oninotlakuantelkets niman oninopachoj hasta ipan tlajli.<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
