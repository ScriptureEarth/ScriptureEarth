<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Joel 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = false;
var baseRef  = "ngu-28-JOL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-27-HOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-28-JOL-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Joel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-28-JOL-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-29-JON-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dios kinmachistia on israelitas ika uajlaskej miyekej chapolimej ken sanoyej miyekej soldados yeskiaj</div></div><a id="v1"></a>
<div class="m">
<div class="c-drop">2</div> 'Xpitsakan on tlapitsajli ipan on tepetl Sión; ma kakisti ipan iyektepeu toTEKO on tlapitsajli yejuan tlanotsa ijkuak ye nouijsokilos. Ma nomojtikan nochimej on chanejkej ne Judá, pampa ye ajsitikaj on tonajli ijkuak yejkos on castigo yejuan toTEKO kuajtitlanis.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ipan on tonajli sanoyej tlayouatias, niman sanoyej tlamoxtentos.</div>
<div class="p">'Yoyejkokej miyekej niman kojtikej soldados yejuan yonochayajkej ipan on tepemej. Yonesikoj kenon tlastajlotl ijkuak tlanesi. Xkaman ijkon kitakayaj, nion xkaman oksejpa ijkon kitaskej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejuamej ken itlaj on tlitl yejuan nochi kitlatia.  Ijkuak xe yejkoyaj ipan in tlajli, sanoyej kualtetsin tlaxoxouixtoya kenon xochitlan Edén;  niman ijkuak yopanokej, on tlajli onokau kenon xalpatlajkan.  ¡Xitlaj onomanauij; nochi okikuajkej!<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejuamej no ken on caballos  niman notlalouaj kenon caballos yejuan yauij ipan nouijsokilistli.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman ijkuak tsijtsikuintiuij ipan on tepemej,  kichiuaj ma tlakokomoka ken tlakokomoka ijkuak notlalouaj on carretas yejuan ika tlauijsokij.  Kakistij ken ijkuak totopoka on xojtli uaki ijkuak tlatlatikaj.  No ijki, yejuamej nesij kenon tojlamej niman kojtikej soldados yejuan yonotekpankej para tlauijsokiskej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nochi tlakatl kuekuetlaka ijkuak kinta on chapolimej,  hasta ixistaleuij.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On chapolimej kenon tlakamej yejuan xnomojtiaj ipan on nouijsokilistli. Notlajtlalouaj, tlejkouaj ipan on tepanchinantli niman melajkayauij, nion se xkitlalkauiya iojui.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejuamej xnomajmapejtiuij, nochimej kitokaj inojui.  Maski kinokijkixtilijtiuij on flechas, xnochajchayauaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kixnamikij niman kuijsokij on ueyikalpan,  notlajtlalouaj ipan on tepanchinantli, tlejkouaj ipan kaltin  niman kalakij kalijtik kenon tlachtekej kalakij ipan on ventanas.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'On cielo niman in tlaltikpaktli uiuixkaj inmixpan yejuamej,  on tonaltsintli niman on metstli xok tlauilouaj,  niman on sitlalimej no xok petlanij.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>ToTEKO, yejua kinyekana on miyekej chapolimej ken isoldados yeskiaj, niman kiminnotsa ikan sen tlakomonajli.  Sanoyej miyekej on chapolimej, xakaj ueli kimpoua on yejuan kitlakamatij itlanauatiluan toTEKO.  ¡Sanoyej ueyi niman temojtij yes on tonajli ijkuak toTEKO kuajtitlanis on castigo! Xnemi akinon kixikos yejua on temojtij tlajyouilistli.<span id="bookmarks11"></span></div>

<div class="s"><div id="s2">Dios oksejpa kintekuitlani on israelitas para ma noyolpatlakan</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Yejua ika, aman toTEKO mechijlia: 'Xmokuepakan notech ikan nochi nemoyojlo. ¡Xmosauakan niman chikauak xajmankachokakan!<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¡Melauak xmokuepakan notech,  maka sanenkaj xmotlakentetsayanakan para nenkiteititiskej kitl saman nenmajmanaj,  yej melauak xmoyolkokokan!  Ijki xchiuakan pampa nejua nenmoTEKO sanoyej niyolyemanki niman niteiknelia.  Xnimantsin nikualani, niman notetlajsojtlalis xkaman tlami.  Nejua nikneki nemechtlapojpoluis niman xok nikneki nemechcastigaros.'<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Ijki tej, xchiuakan, kas ijki yejua xok mechcastigaros, niman mechmakas trigo, cebada niman vino para uelis nenkiuentlaliliskej yejua nemoTEKO Dios.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'¡Xpitsakan on tlapitsajli ipan on tepetl Sión!  Xkintekuitlanikan nochimej on israelitas niman xkinmijlikan ma nosauakan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Xkinsentlalikan on israelitas, itlapejpeniluan Dios, niman xkinchipauakan.  Xkinsentlalikan on ueuentsitsimej, on kokonej,  niman no, yejuamej on kokonej yejuan sanken chichij.  ¡No ijki, ma uajkisakan de ipan inkalijtik kampa kochij on yejuan kemach ononamiktijkej!<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ma chokakan yejuamej on tiopixkej yejuan kitekichiuiliaj toTEKO, niman ijkin ma noueyikatsajtsilikan ipan on tlajkokiauak yejuan nokaua itsajlan ikalixpan on ueyitiopan niman on tlaixpan:  'ToTEKO, xkintlapojpolui on motlapejpeniluan;  maka xtekauili para oksekimej inka ma uetskakan; maka xkintemaka intech on naciones yejuan xtlaneltokaj motech yejuan kinmijliaj kitl tejua yejuan titoDios yotitechtlalkauij.' "<span id="bookmarks17"></span></div>
<div class="ms"><div id="ms1">II. KENIJKI DIOS KINTIOCHIUAS ON ISRAELITAS IPAMPA IMINTLAKAMATILIS </div></div>
<div class="mr"><div id="mr1">(2.18 - 3.21)</div></div>

<div class="s"><div id="s3">Dios kuajtlalia iteiknelilis impan on israelitas</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Kemaj toTEKO Dios okititij ipaís ika sanoyej kitlajsojtla;  yejua okintlapojpoluij on itlapejpeniluan,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>niman okijtoj:  'Nejua nemechtitlanilis trigo, vino niman aceite de olivo yejuan tikpixkas, niman kuajli nenmixuiskej. Niman [on yejuan xtlaneltokaj notech los de otras naciones] xokaman nikinkauilis nemoka ma uetskakan. vino niman aceite de olivo yejuan tikpixkas,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nikinmejkuanis nemotech on chapolimej yejuan oualejkej kampaka norte, niman nikominxinis ipan on xalpatlajkan. On yejuan yakatstiuij nikinamimiktis ipan on Mar Muerto,  niman on yejuan tlakuitlapan yauij nikinamimiktis ipan on Mar Mediterráneo. Niman ompa palaniskej niman moloniaskej.  ¡Nikchiuas tlajtlamach yejuan tetlatlachaltij!'<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Nemejuamej chanejkej ne Israel, maka xmomojtikan. Yej sanoyej xpakikan pampa nemoTEKO kichiuas tlajtlamach yejuan tetlatlachaltij.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Maka xmomojtikan tepeyolkej tekuanimej, on sakayoj oksejpa xoxouiyas,  on kojtin oksejpa tlakiskej,  niman on higojkojtin niman on uvajtemekamej sanoyej tlakiskej.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>¡Xpakikan nemejuamej yejuan nenchantij ne Sión, xpakikan itech nemoTEKO Dios!  Yejua mechmakas on kiautli ijkuak nonekis ma kiaui.  Mechmakas on atliuetskatlajkiautli niman on seuayankiautli, ijkon ken achtoj mechmakaya.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nenkipixkaskej sanoyej miyek trigo,   niman no nenkipiyaskej sanoyej miyek vino niman aceite de olivo.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>'Dios kijtoua: 'Nejua oksejpa nemechmakas on tlakyotl yejuan onenkipolojkej ipan on xiutin ijkuak omechtlakualijkej on chapolimej.  On miyek chapolin, nejua onemechajtitlanilij para ma mechtlatlajtlamilikan.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nemejuamej nentlakuaskej niman kuajli nenmixuiskej,  niman nennechueyiteneuaskej nejua nemoTEKO Dios, pampa nejua nikchiuas nemopampa tlajtlamach yejuan tetlatlachaltij, niman nemejuamej notlapejpeniluan xokaman oksejpa nemoka uetskaskej. <span id="bookmarks26"></span> <a id="v27"></a><span class="v">27</span><span class="vsp">&nbsp;</span>Niman ijkuakon nemejuamej israelitas nenkimatiskej ika nejua nemoTEKO nemouan ninemi.  Nenkimatiskej ika nejua ninemoDios niman xnemi okse.  ¡Nemejuamej notlapejpeniluan xokaman oksejpa mechpijpinajtiskej!<span id="bookmarks27"></span></div>

<div class="s"><div id="s4">Dios kuajtitlanis iEspíritu impan on israelitas</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Niman ijkuak nochi in yopanok, nikuajtitlanis noEspíritu ipan nochi tlaltikpaktlakatl.  Niman on nemokoneuan tlakamej niman siuamej, tiotlajtoskej.  On yejuan ueuentsitsimej temikiskej, niman on telpokamej kiseliskej on tlatlachalistin ken intemikpan.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Niman ipan on tonaltin, no nikuajtitlanis noEspírirtu impan on tekipanojkej tlakamej niman siuamej.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'Ipan on cielo nejua nemechititis tlajtlamach yejuan sanoyej tetlatlachaltij, niman ipan in tlajli onyas yestli niman tlitl, niman no sanoyej nokuiteuas miyek poktli.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ijkuak ye ajsis on ueyi niman temojtij tonajli ijkuak nejua nemoTEKO nikuajtitlanis on castigo, on tonaltsintli xok tlauilos, niman on metstli chichileuis kenon yestli."<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Pero nochimej on yejuan nechmauistiliskej, xmikiskej, yej makisaskej, pampa ipan on tepetl Sión niman ne Jerusalén, ompa nomanauiskej ijkon ken nejua nemoTEKO yonikijtoj.  Nochimej on yejuan notlapejpeniluan, xmikiskej."<span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
