<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='ngu-12-2KI-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Joás otlamandaroj ne Judá</div></div>
<div class="r"><div id="r1">(<span class="reflink"><a href="ngu-14-2CH-024.html#v1">2 Cr 24.1-27</a></span>)</div></div><a id="v1"></a>
<div class="m">
<div class="c-drop">12</div> Ijkuak Jehú kuikaya chikomej xipan ika tlamandaroua ne Israel, Joás opeu tlamandaroua ne Juda, niman otlamandaroj ne Jerusalén 40 xipan. Inanaj itoka katka Sibia, niman katka de on ueyikalpan Beerseba.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On tlen okichiu Joás kuajli katka ixpan toTEKO, pampa Joiada, on tiopixki okiyekan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero xokinkixtijkej on tiopanmej pipitikej kampa kimauistiliayaj idolos inkuapan tepetsitsimej, niman kampa on chanejkej sanken* ontlauentlaliayaj niman kitlatiayaj kopajli.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Se tonajli, Joás okinmijlij on tiopixkej:</div>
<div class="p">—Xsentlalikan nochi on tomin yejuan kuajkij ken uentli ipan iueyitiopan toTEKO. Xsentlalikan on impuesto yejuan cada tlakatl noneki kitlaxtlauas, niman nochi on uentli yejuan kuajkij san kixtiaj ipan iminyojlo, ipan iueyitiopan toTEKO. <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ika on tomin yejuan cada tiopixki kiselis para in tekitl, ma kitekitiltikan para kuektlaliskej nochi tlen noneki ipan on ueyitiopan.    <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero yopanoka 23 xipan ika Joás tlamandarouaya niman on tiopixkej sanken xitlaj kuektlaliayaj de on ueyitiopan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kemaj Joás on rey okinots on tiopixki Joiada niman on oksekimej tiopixkej, niman okintlajtoltij:</div>
<div class="p">—¿Tline nemejuamej sanken* xnenkuektlaliaj on ueyitiopan? Desde aman xok nenkiseliskej tomin de on chanejkej, niman on yejuan nenkipiyaj, ika onkaj nenkitemakaskej para ma kuektlalikan on ueyitiopan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>On tiopixkej onokalaktijkej para xok kiseliskej tomin de on tlakamej, niman para xkuektlaliskej on ueyitiopan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj on tiopixki Joiada okikuik sen caja, okoyonij ipan ikuatsaka niman okitlalij tlayakapan inakastlan on tlaixpan*, kampaka kalakoua ipan iueyitiopan toTEKO.  Niman on tiopixkej yejuan tlajpiyayaj ikalakiyan on ueyitiopan ompa kitlaliayaj nochi on tomin yejuan on tlakamej kiktiyaj ipan iueyitiopan toTEKO.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak kitayaj ika on caja ye kipiyaya miyek tomin, ajsiya on itlajkuilojkau on rey niman on ueyi tlayekanki tiopixki niman kipouayaj on tomin yejuan kinextiayaj ipan iueyitiopan toTEKO. Kemaj kitlaliayaj ipan xikipiltin.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman ijkuak yokitlajkuiloltlalijkej kech onkatka, kinmakayaj on yejuan kiyekanayaj on tekitl ipan on ueyitiopan para ma kintlaxtlauilikan on kojxinkej niman on tlachijchijkej ipan iueyitiopan toTEKO, <span id="bookmarks11"></span> <a id="v12"></a><span class="v">12</span><span class="vsp">&nbsp;</span>on tepanchijkej niman texinkej. Niman no ika on tomin okojkej kojtli* niman temej de cantera, para ika okuektlalikej on ueyitiopan niman para okitlaxtlajkej okseki tlajtlamach* ipan on tekitl.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on tomin yejuan kitemakayaj ipan iueyitiopan toTEKO, xkitekitiltiayaj para kinchijchiuayaj copas ikan plata, tazas uejueyimej, tepostlakitskiltin, tlapitsaltin noso okseki tlajtlamach* de plata noso de oro.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Yej nochi kiminmakayaj on tekitkej yejuan kuektlaliayaj iueyitiopan toTEKO.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>On tlakamej yejuan kiyekanayaj on tekitl, xitlaj kintlajtoltiayaj akinnomej niman kech kintlaxtlauiliayaj on tekitkej, pampa yejuamej kuajli kitekitiltiayaj on tomin.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>On tomin de on uentli ipampa tlajtlakojli niman on uentli ipampa on tlajtlakojli de culpa, xkiktiyaj ipan ueyitiopan, pampa on katka para on tiopixkej.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ipan on tonaltin, Hazael yejuan rey de Siria oyaj okuijsokito on ueyi kalpan Gat, niman okinoyaxkatij*.  Niman kemaj oyaj para konuijsokis Jerusalén.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero Joás, rey de Judá, okikuik nochi on tlajtlamach* tlatiochitin yejuan okitiochijkatlalijkaj ipan on ueyitiopan on reyes Josafat, Joram niman Ocozías, yejuan achtoj otlamandarojkej ipan on país de Judá. No okinkuik on yejuan sano yejua okitiochijkatlalijka, niman más teuan nochi on oro yejuan okinextijkej yetikatka ipan on tesoros de on ueyitiopan niman ipan on palacio. Niman nochi in tlajtlamach san sekan okititlanijli Hazael on rey de Siria, niman kemaj yejua xok okuijsok Jerusalén.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Nochi on okseki tlajtlamach* yejuan okichiu Joás, tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Judá.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sano itlapeliuikauan san sekan onosentlalijkej niman okimiktijkej ipan on kajli ne Milo yejuan onkaj ipan on ojtli yejuan temoua hasta Silá.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkon tej, Josacar, ikoneu Simeat, niman Jozabad, ikoneu Somer, yejuan itlapeliuikauan katkaj Joás sanoyej okojkokojkej, niman omik. Niman ijkuak omik, okitôkakej ipan on ueyikalpan yejuan itoka Iueyikalpan David. Sakin Amasías, ikoneu Joás, otlamandaroj.<span id="bookmarks21"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
