<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 32</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;32&nbsp;&nbsp;</a></span>
  <span class="button"><a href='ngu-23-ISA-033.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On tlen nochiuas ijkuak uajlas on ueyixtikaj Rey</div></div><a id="v1"></a>
<div class="m">
<div class="c-drop">32</div> Isaías no okijtoj: “Se tonajli nemis sen rey yejuan tlayekanas ken kitocaroua, niman nemiskej tlayekankej yejuan tlayekanaskej ikan yolmelajkilistli.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nochimej yejuamej kimpaleuiskej niman kinmanauiskej on israelitas. Yeskej kenon kampa niyanalo ijkuak chikauak ajaka noso chikauak ajakakiaui. No ijki, yeskej kenon ayajtoktsitsimej yejuan ika natekiya kampa tlaluakkan, niman yeskej ken itlaseuajlo sen ueyitetl yejuan onkaj ipan xalpatlajkan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nochimej on yejuan Dios kiminnotsas, kuajli kakiskej niman kajsikamatiskej on tlen Dios kiminnauatia ma kichiuakan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On yejuan tontos kiseliskej kajsikamatilistli, niman on yejuan nenepochiuij, kuajli tlajtlajtoskej.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Ijkuakon on israelitas xok kintlakaitaskej on yejuan tontos niman on tlakajkayajkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua in melauak pampa on yejuan tontos sanoyej tekualanijkej ken tlajtlajtouaj niman san kinejnemilijtokej kichiuaskej tlen xkuajli.  Yejuamej kitechiuiliaj tlen temojtij xkuajli niman hasta kijtouiliaj toTEKO on tlen xmelauak; xkintlakualtiaj on yejuan apismikij niman xkinatliltiaj on yejuan amikij.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On tlakajkayajkej sanoyej kimatij ken tlakajkayauaj, niman kuajli kinejnemiliaj ken kichiuaskej inxompayejyeualis. Yejuamej kinchiuiliaj tlen sanoyej xkuajli on yejuan mayankej niman on yejuan xitlaj kipiyaj, pampa impan istlakatij inmixpan on jueces para maka ma kinmanauikan.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Pero on yejuan kuajli inyojlo, uej san kinemiliaj kichiuaskej tlen kuajli, niman nochipa ijki tlanemiliaj."<span id="bookmarks8"></span></div>
<div class="s2"><div id="s2">On tlen xkuajli impan nochiuas on siuamej yejuan san tlajtlatsiktikej</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Isaías okinmijlij on siuamej: “Nemejuamej siuamej yejuan nentlatsijkanemij niman xitlaj nenkonmatstokej, pampa nenkinemiliaj sanoyej kuajli nennemij, kuajli xkakikan tlinon nemechijlis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aman nemoyolika nennemij, pero kanaj ipan se xipan sanoyej nenmojkakuekuetlakaskej pampa tlatlajtlamis niman xokuitlaj yes tlinon nenkipixkaskej; nion trigo nion uvas xok onyas.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Peua xmojkakuekuetlakakan nemejuamej siuamej yejuan aman nenmoyolika nennemij niman xitlaj nenkonmatstokej. Xmotlakenpatlakan niman xtlalikan nemoajmankatlaken para xteititikan ika sanoyej nenmajmanaj.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Xteititikan ika melauak sanoyej nenmajmanaj, hasta xmoyelpanuitekikan, pampa ipan on nemotrigojtlatokuan niman nemouvajtlatokuan kampa sanoyej tlatlaki, nochi tlamis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nochi nemopaís uitsyouas niman tlakoyouas.  Xchokakan, pampa nochiuiyan techajchan ipan on ueyikalpan Jerusalén, tlamis on paktli.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On ueyikalpan kampa sanoyej tojlan chantiua niman ipan on palacio kampa nemi on rey, xok yakaj nemis. On tepanchinantin niman on torres yejuan kimanauiyaj on ueyikalpan xok onyaskej. Niman ompa yej chantiskej tepepolokomej niman ompa tlakuajkuaskej oksekimej yolkej.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkin nochiuas hasta ijkuak on ipoder toTEKO yejuan nochi ueli kichiua, oksejpa yejkos topan de ne iluikak, niman on xalpatlajkan kikuepas tlajli de tlatôktin, niman on tlajli más kuajli tlatlakitis.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nochiuiyan ipan on país tlayekanaskej ikan yolmelajkilistli niman yolchipaualistli.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pampa nochimej nouikaskej ipan yolmelajkilistli, onyas yoseuilistli, niman inyolika nemiskej para nochipa.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuakon, on israelitas itlapejpeniluan toTEKO, inyolika nemiskej, niman xitlaj kimpajsolos kampa chantiskej <span id="bookmarks18"></span> <a id="v19"></a><span class="v">19</span><span class="vsp">&nbsp;</span>maski on tejsiutli kitsineuas on kojyoj niman maski kixoxotonis on ueyikalpan Jerusalén. <span id="bookmarks19"></span> <a id="v20"></a><span class="v">20</span><span class="vsp">&nbsp;</span>Maski ijki nemopan nochiuas, nemejuamej yejuan nenchantij Jerusalén, sanoyej nempakanemiskej. Nenkipiyaskej miyek atl para ika nenkatekiskej nemotlatok, niman on uakaxtin niman polokomej san kanon uelis tlakuajkuaskej.”<span id="bookmarks20"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
