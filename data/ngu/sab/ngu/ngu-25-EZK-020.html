<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-25-EZK-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">ToTEKO xkaman notlajtolpatla, niman on israelitas miyekpa kitlalkauiyaj toTEKO</div></div><a id="v1"></a>
<div class="m">
<div class="c-drop">20</div> Ipan on ika majtlaktli tonajli de on ika makuijli metstli, ijkuak tikuikayaj chikome xipan ika otechajsikej niman otechuikakej ne Babilonia, keskimej tlayekankej israelitas oualajkej notech pampa kinekiyaj itlaj kitlajtoltiskej toTEKO notechkopa. Niman onotlalijkej nixpan chika kichayaj ken kiminnankilis toTEKO.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kemaj toTEKO onechnots niman ijkin onechijlij:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Tejua tlaltikpaktlakatl, xtlajto iminuan on tlayekankej israelitas xkinmijli ika nejua nemoTEKO Dios, ijkin nikinmijlia:  'Nemejuamej onenualajkej pampa nenkinekij itlaj nennechtlajtoltiskej.  Pero nejua nemoTEKO Dios, ijkon ken melauak ninemi, ninotlajtolmaka ika xnemechnankilis.’<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pero tejua tlaltikpaktlakatl Ezequiel, tejua xkinmijli ika yotlajtlakojkej. Xkinmijli on tlen sanoyej tetlajyeloj okichijkej on inuejkatajuan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Xkinmijli ika nejua nemoTEKO Dios, ijkin nikinmijlia:  ‘Ijkuak on nenmoachtojtajuan israelitas onikintlapejpenij para noyaxkauan yeskej,  onikintlajtolmakak ika nejua niiminDios yes on inuejkakoneuan.  Kemaj ijkuak onenkej ipan on país Egipto,  oksejpa ijki onikintlajtolmakak.  Onikinmijlij ika nejua niiminTEKO Dios. <span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ipan on tonajli nejua onikimprometerouilij ika nikinkixtis ne Egipto niman nikinuikas ipan on país yejuan nejua onikintejtemouilij, kampa sanoyej tlatlaki niman xitlaj poliui, ¡on país yejuan más kualtetsin xken oksekimej países!<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman nochimej onikinnauatij ma kinxoxotonikan on intetlajyelojkauan ídolos niman maka ma nijtlakokan inka on ídolos de Egipto, pampa nejua nemoTEKO, nejua niiDios de Israel.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>' ‘Pero yejuamej xipan onechitakej, niman xokinekej onechkakej.  Xokinxoxotonijkej on intetlajyelojkauan ídolos,  nion xokintlalkauijkej on ídolos de Egipto.  Nejua niknekiya inka ninotlauelkixtis niman nikincastigaros ne Egipto hasta kampa nitlauelseuis.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero xonikontitlan noueyitlauel impan yejuamej,  para ijki xonikpoloj on tlakaitalistli yejuan nechpiyaliaj.  Niman ijki xnoka ouetskakej on naciones yejuan nokauayaj nisiu kampa nemiyaj on israelitas yejuan okitakej ken onikinkixtij on israelitas ne Egipto.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman ijkuak yonikinkixtij ne Egipto, onikinuikak ipan on xalpatlajkan.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ompa onikinmakak noleyes niman notlanauatiluan  yejuan kimaka nemilistli on akin kintlakamati.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki, onikinnauatij para ipan on tonaltin sábados ma noseuikan niman ma nechmauistilikan.  Ika in sábados nikimelnamikiltiaya ika nikpiya sen pacto iminuan, niman ijki no xkaman kelkauaskiaj ika nejua akin niiminDios onikintiochijkatlalij para noyaxkauan yeskej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on israelitas xipan onechitakej ipan on xalpatlajkan niman xokintlakamatkej noleyes.  Xokinselijkej notlanauatiluan yejuan kimaka nemilistli on akin kintlakamati,  niman xonechmauistilijkej ipan on tonaltin sábados.  Yejua ika tej, nejua niknekiya inka ninotlauelkixtis  niman nikinmiktis nochimej ipan on xalpatlajkan.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Pero xonikchiu  para ijki xonikpoloj on tlakaitalistli yejuan nechpiyaliaj,  niman ijkon xnoka ouetskakej on naciones  yejuan okitakej kenijki nejua onikinkixtij ne Egipto.  <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>' ‘No ijki, ipan on xalpatlajkan, nejua onikintlajtolmakak ika xnikinkauilis ma kalakikan ipan on país yejuan nejua yonikinmakaka,  on país yejuan más kualtetsin xken oksekimej países,  kampa sanoyej tlatlaki niman xitlaj poliui.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijki onikinmijlij pampa xokiselijkej notlanauatiluan, xokintlakamatkej noleyes  niman xonechmauistilijkej ipan on tonaltin sábados,  yej okintekipanojkej on ídolos.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pero maski ijki, nejua onikinmiknelij niman xoniknek onikimpopoloj ipan on xalpatlajkan.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj on inkoneuan kuajli onikinnajnauatij para maka no ijki ma nouikakan ken imintajuan onouikakej,  maka ma nijtlakokan ikan on tetlajyelojkej ídolos.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Onikinmijlij: Nejua ninemoTEKO Dios.  Xkintlakamatikan nochi noleyes niman notlanauatiluan,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>niman xkintlakaitakan on tonaltin sábados yejuan mechelnamikiltia ika nikpiya sen pacto nemouan,  niman ijki no nenkimatiskej ika nejua ninemoTEKO Dios.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>' ‘Pero on inkoneuan no xipan onechitakej.  Xokintlakamatkej noleyes  niman xipan onouikakej notlanauatiluan yejuan kimaka nemilistli on akin kintlakamati.  Niman no, xonechmauistilijkej ipan on tonaltin sábados.  Yejua ika, no niknekiya inka ninotlauelkixtis niman nikimpopolos ipan on xalpatlajkan para nitlauelseuis.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero xonikchiu, para ijki xonikpoloj on tlakaitalistli yejuan nechpiyaliaj.  Niman ijki xnoka ouetskakej on naciones yejuan okitakej kenijki nejua onikinkixtij ne Egipto.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman ipan on xalpajtlajkan, no onikintlajtolmakak ika nikinchajchayauas ipan nochimej on naciones de in tlaltikpaktli,<span id="bookmarks23"></span> <a id="v24"></a><span class="v">24</span><span class="vsp">&nbsp;</span>pampa xokintlakamatkej notlanauatiluan, xokinselijkej noleyes niman xonechmauistilijkej ipan on tonaltin sábados.  Yej okintekipanojkej on tetlajyelojkej ídolos yejuan kinmauistiliayaj intajuan.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Niman hasta onikinkauilij ma kintlakamatikan on leyes yejuan xkuajkualtin niman on tlanauatiltin yejuan xkitemakaj nemilistli.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Onikinkauilij ma nijtlakokan ika okintlauentlalilijkej on iminídolos,  niman onikinkauilij ma kinuentlalikan intlakayenkuiyokoneuan.  Ijki onikinkauilij ma kichiuakan, pampa niknekiya sanoyej ma nomojtikan ijkuak onikincastikaroj para ma kimatikan ika san nejua niiminTEKO.’ <span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'Yejua ika tej, tejua tlaltikpaktlakatl, xkinmijli on  israelitas ika nejua nemoTEKO Dios, ijkin nikinmijlia:  ‘No ijki, on nenmoachtojtajuan no okichijkej ma nikualani. Yejuamej xonechtlakaitajkej niman onechtlalkauijkej.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ijkuak nejua onikinuikak ipan on tlajli yejuan yonikimprometerouilijka ika nikinmakas,  nimantsin tlauentlaliayaj ipan cada tepetsintli yejuan kitayaj,  noso tlatsintlan de cada kojtli mayeualtik.  Okichijkej para sanoyej ma nikualani ijkuak kintlauentlaliliayaj on imindioses. Kitlatiayaj on kopajli ajuiyak niman kitotoyauayaj uentli de vino iminixpan iminídolos.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nejua onikintlajtoltij:  ¿Tline nenyauij ipan on tepetsitsimej niman nenkinmauistiliaj on ídolos ipan on tiopanmej pipitikej?'  (Hasta in tonajli, kitokayotiaj Tiopan Pitentsin Kampa Kinmauistiliaj on Ídolos.)<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'No ijki, xkinmijli on israelitas ika nejua nemoTEKO Dios, ijkin nikinmijlia:  '¿Tline tej, nemejuamej no nenkinekij nenmijtlakoskej ken okichijkej on nemoachtojtajuan?  ¿Tline nennechtlalkauiyaj para yej nenkinmauistiliaj on tetlajyelojkej ídolos?<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ijkuak nemejuamej nentlauentlaliaj,  niman ijkuak nenkintlatiaj on nemokoneuan para nenkinuentlaliaj, nenmijtlakouaj ikan on nenmoídolos.  ¿Niman ijki nemejuamej israelitas nenuajlauij para itlaj nennechtlajtoltiskej?  Nejua nemoTEKO Dios, ijkon ken melauak ninemi, ninotlajtolmaka ika xnemechnankilis.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ipan nemotlamachilis nenkipiyaj ika nenkinekij nemouikaskej kenon naciones de in tlaltikpaktli,  on naciones yejuan kinmauistiliaj ídolos de kojtli niman de tetl.  Pero on tlen nenkinemiliaj, xijki yes.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Nejua nemoTEKO Dios, ijkon ken melauak ninemi, ninotlajtolmaka ika nejua nemechmandaros ikan noueyipoder, niman nemechcastigaros ikan notlauel.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Ikan noueyipoder niman ikan notlauel, nejua nemechkixtis ipan on kalpanmej niman ipan on naciones kampa nenchajchayajtokej, para san sekan nemechsentlalis.<span id="bookmarks34"></span> <a id="v35"></a><span class="v">35-36</span><span class="vsp">&nbsp;</span>Nemechuikas ipan on xalpatlajkan  yejuan onkaj intsajlan on naciones, niman ompa nemechcastigaros no ijki ken onikincastigaroj on nemoachtojtajuan ipan on xalpatlajkan de Egipto.  ¡Ijki nochiuas pampa nejua akin ninemoTEKO Dios ijki yonikijtoj nochiuas!<span id="bookmarks35-36"></span> <a id="v37"></a><span class="v">37</span><span class="vsp">&nbsp;</span>Nejua, ompa nikitas nemoyojlo cada se de nemejuamej,  no ijki kenon tlajpixki kintlapejpenia iborregos niman kinmejkuania yejuan xiyaxkauan,  niman nemechchiualtis para xtlakamatikan on pacto yejuan onikchiu nemouan.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Nejua nemechkixtis ne Babilonia kampa aman nennemij ken xchanejkej.  Pero nikinmejkuanis nemotech on yejuan xipan nechitaj niman xnechtlakamatij, niman yejuamej xkalakiskej ipan on tlajli Israel. Ijki tej, nemejuamej nenkimatiskej ika nejua ninemoTEKO.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>‘ 'Niman nemejuamej israelitas, ijkin nemechijlia nejua nemoTEKO Dios:  Tla xnenkinekij nennechtlakamatiskej,  ¡xuiyan xkinmauistilitij on nemoídolos!  Pero más sakin, kemaj kuajli nennechkakiskej niman nennechtlakamatiskej,  niman xokaman oksejpa nenkijtlakoskej noyektokatsin ikan on uentli yejuan nenkinmakaj on nemoídolos.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Nemochimej nemejuamej israelitas nennechmauistiliskej ipan on noyektepeu Sión,  on tepetl yejuan más uejkapan de Israel.  ¡Nejua nemoTEKO Dios, ijki nikijtoua!  Ompa nemechselis ikan paktli.  Ompa nemechtlajtlanilis para xnechiktilikan nochi nenmouen. Nennechiktiliskej on tlen achtoj tlakis ipan nemotlatok  niman nochi on okseki tlajtlamach uentli yejuan nennechyaxkatiskej. <span id="bookmarks40"></span> <a id="v41"></a><span class="v">41</span><span class="vsp">&nbsp;</span>Ijkuak nejua nemechkixtis ipan on países kampa nenchajchayajtokej,  nejua nemechselis ken sen uentli ajuiyak.  Ijkuak in nochiuas, nikintitis nochimej on oksekimej naciones ika sanoyej niyektli.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>' ‘Niman ijkuak nejua oksejpa nemechuikas ipan on tlajli Israel,  ipan on país yejuan yonikimprometerouilijka nemoachtojtajuan ika nikinmakas,  ikuakon, nenkimatiskej ika nejua ninemoTEKO.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Ompa nenkelnamikiskej nochi on tlen xkuajli onenkichijkej yejuan ika onenmijtlakojkej,  niman sano nemejuamej nenmotlajyelitaskej  ipampa on miyek tlajtlakojli yejuan onenkichijkej.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>Maski nemejuamej israelitas xkuajli ken onenmouikakej niman sanoyej onentlajtlakojkej,  nejua nikchiuas tlen kuajli nemopampa para ma nechtlakaitakan. Niman ijkuakon nemejuamej nenkimatiskej ika nejua ninemoTEKO Dios.  ¡Nejua akin ninemoTEKO Dios, ijki yonikijtoj nochiuas!’ ”<span id="bookmarks44"></span></div>

<div class="s"><div id="s2">Castigo yejuan kiselis on tlajli Neguev</div></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Kemaj toTEKO oksejpa onechnots niman onechijlij:<span id="bookmarks45"></span> <a id="v46"></a><span class="v">46</span><span class="vsp">&nbsp;</span>“Tejua tlaltikpaktlakatl, xontlacha neka kampaka sur,  niman ompaka xontiotlajto ikan notokatsin.  Xkonijto on tlinon xkuajli ipan nochiuas on kojyoj  yejuan onkaj ipan on tlajli Neguev,<span id="bookmarks46"></span> <a id="v47"></a><span class="v">47</span><span class="vsp">&nbsp;</span>niman xkijli ika nejua nemoTEKO Dios ijkin nikijtoua:  'Nejua niktlakechis sen tlitl mopan yejuan kintlatis nochimej on kojtin yejuan xoxojkej niman yejuan uakej.  On tlitl sanoyej kauanis niman xkaman seuis.  Niman nochi tlakatl yejuan mopan chanti, desde norte hasta sur, chichinauis ixayak.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Niman nochimej on tlaltikpaktlakamej, kimatiskej ika nejua nemoTEKO,  nejua oniktlakechij on tlitl.  Niman on tlitl xkaman seuis.’ ”<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Kemaj nejua Ezequiel ijkin onikijlij toTEKO:  “¡Ay noTEKO, ijkuak nejua nikinmijlia on tlakamej in tlajtlamach, yejuamej xnechneltokiliaj  niman kijtouaj ika on tlinon nejua nikijtoua xitlaj kijtosneki!”<span id="bookmarks49"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
