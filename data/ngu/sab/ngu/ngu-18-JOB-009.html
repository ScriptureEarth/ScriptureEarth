<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Job 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "ngu-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-18-JOB-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Job&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-18-JOB-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">9</div> Kemaj Job ijkin okinankilij Bildad:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>"On melauak tlen tikijtoua, pero ¿kenijki sen tlaltikpaktlakatl noteneuas melajki ixpan Dios?<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Xakaj uelis nokamauijsokis iuan Dios, pampa tla Dios itlaj se mil tetlajtoltis, xakaj uelis kinankilis nion se.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Dios sanoyej ueyixtikaj pampa kipiya sanoyej ueyi poder niman tlamatkilistli*. ¿Akinon uelis kixnamikis niman xitlaj* ipan nochiuas?<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>"Ijkuak Dios kualani, kimejkuania on tepemej, niman xakaj ueli kimati ken kichiua.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua kichiua para ma uiuixka in tlajli niman para ma kuekuetlaka ipeuyan.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tla kinauatia on tonaltsintli maka ma kisa, yejua xkisa, niman tla yejua kinnauatia on sitlalimej maka ma petlanikan, yejuamej xpetlanij.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Yejua xakaj okipaleuij para okichijchiu on cielo, niman yejua kiteltia ikoxonajlo on mar.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejua okintlalij on grupos de sitlalimej niman ijkin tojtokayejkej: se itoka Osa Mayor, okse itoka Orión, okse itoka Pléyades, niman okse itoka la Cruz del Sur.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>¡Yejua kichiua miyek uejueyi tlajtlamach* yejuan tetlatlachaltij, tlajtlamach yejuan xakaj ueli kipoua!<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>"Tla Dios panoskia notech, nejua xueliskia nikitaskia. Tla yejua nejkuania notech, nejua no xueliskia nikitaskia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Tla yejua itlaj kitekuilis, xakaj uelis kijlis: '¿tline tiktekuilia?' Niman xakaj uelis kitlajtoltis: '¿tlinon tikichiua?'<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkuak Dios kualani, xnimantsin tlauelseui, niman hasta on yejuan más noueyimatiyaj, notlakuantelketsaj ixpan.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>"Tla ijkon tej, xnikmatis ken niknankilis, nion xnikmatis tlinon nikijlis para nikixnamikis<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Maski nejua niyolchipauak yeskia, xniueliskia niknankiliskia. Yejua noteyolkuitijkau, niman san uelis niktlajtlanilis ma nechikneli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Maski niktekuitlaniskia niman yejua uajlaskia, nikuitia, xkinekiskia kakis on tlen nikijliskia.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yej más nechajtitlanilis tlajyouilistli, niman kichiuaskia para más ma ninokoko maski xitlaj* tlajtlakojli nikpiya.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nechtemiltiskia ikan miyek ajmantli, hasta xok niueliskia nijyokuiskia.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tla tikixtlaloskej akinon más kipiya poder, tikitaskej ika Dios yejua más kipiya poder. Tla tiknekisej tikuikaskej kampa teyolkuitiua, ¿akinon uelis kichiuas para yas kampa kiteixpanuiyaj?<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Maski nejua kuajli niyolmelajki yeskia niman sanoyej niyolchipauak yeskia, yejua kitenkixtisia ika kemaj nitlajtlakolej.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>"Maski xitlaj* tlajtlakojli nikpiya, xitlaj* ika nechpaleuiya, pampa nejua xok nikneki más ninemis.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nejua nikita ika para Dios nochi sano ijki. Ijkon ken kimpopoloua on yejuan tlajtlakolejkej, no ijki kimpopoloua on yejuan xtlajtlakolejkej.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ijkuak itlaj xkuajli nochiua niman on tlakamej san amanamantsin mikij yejuan xkipiya tlajtlakojli, Dios uetska ipampa imintlajyouililis.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ijkuak in tlaltikpaktli kinoyaxkatiaj on xompayejyeuamej, Dios kinmixtlapachoua on teyolkuitijkej. Tla xejua kichiua, ¿tla ijkon, akinon?<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>"Nonemilis san panotikisa, niman nion xnikixmat on pakilistli.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nonemilis ken sen barco yejuan san panotikisa pampa xyetik, ken sen águila yejuan uajnopílojtikisa para kajsi on yolki yejuan kikua.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Maski nikchiua kanika para nikelkauas on tlen nechajmana niman nikteititisneki ika nipaki,<span id="bookmarks27"></span> <a id="v28"></a><span class="v">28</span><span class="vsp">&nbsp;</span>on tlen nechkokoua oksejpa nechmomojtia. Nejua tej, nikmatstikaj ika Dios xkineltoka ika niyolchipauak.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Tla yejua ye nechpiya ken sen tlajtlakolej, tla ijkon, xitlaj* ika nechpaleuis maski kuajli ninouikas.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Maski ninaltiskia ikan xapoj, niman kuajli ninomapajpakaskia,<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Dios nechpolaktis ipan sokiatl, niman hasta notlaken nechtlajyelitas.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>"Nejua xniuelis nikixnamikis Dios ken nikixnamiki sen tlakatl, nion xuelis nikuikas kampa nemij on tekiuajkej yejuan teyolkuitiaj para yejuamej kijtoskej tla nitlajtlakolej noso ka.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>¡Kuajli yeskia tla totech nemiskia sen teyolkuitijketl, yejuan techijliskia tlinon noneki tikchiuaskej,<span id="bookmarks33"></span> <a id="v34"></a><span class="v">34</span><span class="vsp">&nbsp;</span>yejuan kijliskia Dios makasa ma nechcastigaro, niman makasa ma nechmomojti!<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Niman ijkon, nejua xnikmakajsiskia niknotsas, pampa ixpan xitlaj* tlajtlakojli nikpiya.<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
