<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-20-PRO-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">20</div> On tlakatl yejuan koni vino xipan teita. Nochi on tlen tetlauantij kichiua para teuijsokij. Niman san akinon yejuan tlauani xkipiya tlamatkilistli.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Ijkuak sen rey kualani, kakisti ken sen león yejuan nanalka. Tla yakaj kikualania, uelis kimiktis.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>On tlakatl yejuan xkuelita teuan nokamauijsoki, kitocaroua ma kitlakaitakan. Pero on tlakatl yejuan tontoj, yej kuelita tepeualtijtinemi.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ijkuak tôkalo, on yejuan tlatsijki xtôka. Pero ijkuak pixkalos, yejua no kinekis pixkas, pero xkipiyas tlinon kipixkas.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>On tlen kinemiliaj kichiuaskej on tlalnikpaktlakamej sanoyej uejkatlan ken itlaj mar. Pero on tlakatl yejuan tetlamachilismati, ueli kipannextilia tlen se kinemilia.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Nemij miyekej yejuan noteneuaj sanoyej notlajsojkaixmatij, pero xnemij nion akin yejuan melauak nopiyaliaj nochi inyojlo.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On tlakatl yejuan yolchipauak niman yolmelajki, melajkanemi ipan inemilis.&nbsp;!Ikoneuan kipiyaskej tlatiochiualistli pampa nouikaj ken yejua!<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Ijkuak on rey notlalia ipan itrono para tekiuajchiua, ueli kixtlaloua tla kuajli noso xkuajli on tlen kijtoua on tlakatl.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>¿Akinon uelis kijtos: “Nejua niyolchipauak; xkaman nitlajtlakoua?”<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>On tlakamej yejuan kitekitiltiaj on tlatemachiualtin yejuan xajsitokej ijkuak tlanamaka, toTEKO sanoyej kualaniaj.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Hasta sen konetl nimantsin tikitas kenijki nouika. Tiueli tikitas tla nouika kuajli noso xkuajli.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>ToTEKO okinchijchiu tonakasuan yejuan ika titlakakij niman tixtololojuan yejuan ika titlachaj.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Tla tikneki san tikochtias, timayankanemis. Pero tla titekiti, xkaman mitspolos tlen tikuas.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>On yejuan tlakoua ijkin kijtoua: “Nion xkualtsin niman sanoyej patioj.” Pero ijkuak yokou, uej noyekteneu ika okou xpatio.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Más ueyi kitosneki titlajtos ikan tlamatkilistli, xken nochi on oro niman tetsitsimej kualtsitsimej yejuan onkaj ipan in tlaltikpaktli.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>On tlakatl yejuan kipaleuiya yakaj yejuan xkixmati para ma kitlanejtikan tomin, noso itlaj, ma kuilikan itlaken, niman maka kimakauaskej hasta ijkuak on xchanej kitlaxtlauas on tlen okinotlaneuij.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>On tlakuajli yejuan tlachtektli sanoyej uelik, pero sakin* ipan mokamak tikmatis ken temis ikan tlajli.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Tla yakaj kinemilia itlaj kichiuas, kuajli kisas tla achtoj tetlajtoltis tla kuajli yes. Sen nouijsokilistli ueli notlani tla achtoj kinemiliaj kenijki kichiuiliskej.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>On yejuan istlakatki* xueli kejeua sen ichtaktlajtojli. Tla ijkon tej, maka iminuan xmosentlalijtinemi on yejuan istlakatkej.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Yejuan kuijuikaltia itataj noso inanaj, mikis niman yas kampa sanoyej temojtij tlayouatok.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>On riquezas yejuan san xuejkajtika kimiyekiliaj, sakin* no xkuajli ontlamis.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Maka kaman xnemili titetlakuepiltis tla itlaj mitschiuiliaj tlen xkuajli. San xtlali moyojlo itech toTEKO, niman yejua mitsmanauis.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>On tlakamej yejuan kitekitiltiaj on tlatemachiualtin yejuan xajsitokej ijkuak tlanamakaj, toTEKO sanoyej kualaniaj.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>ToTEKO, yejua kiyekana inemilis cada se. Xakaj kimati kanon ontlamis.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Sanoyej xkuajli tla sen tlakatl nimantsin itlaj kiprometerouilia Dios ijkuak xe kuajli kinemilia, pampa manin sakin* kixtlajsotlas on tlinon okiprometeroj.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Sen rey yejuan tlamatki* kimati ken kintotoka  on xompayejyeuamej, niman sanoyej kintlajyouiltia ken sen uakax kiteyinia trigo ika on tetl de molino.</div>
<div class="p">Rem &lt;Place a picture here of a cow thrashing wheat with a grind stone. ><span id="bookmarks26"></span></div><span id="bookmarks26"></span><span id="bookmarks26"></span><a id="v27"></a>
<div class="p"></div>
<div class="p"><span class="v">27</span><span class="vsp">&nbsp;</span>Itlauil toTEKO kalaki ipan iyojlo cada tlakatl niman kipanextia nochi tlen ompa iyantika.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Sen rey uelis uejkauis tlamandaros tla kichiua tlen melajki niman tetlajsojtla.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>On telpokamej kimpakaitaj pampa sanoyej kojtikej, niman on ueuentsitsimej kintlakaitaj pampa yoistayak imintson.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Tla sen tlakatl xompayejyeua kitlatsuitekij, kixtilia tlen xkuajli, pampa on castigo ueli nochi tlakatl kiyolpatla.<span id="bookmarks30"></span></div><span id="bookmarks30"></span><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
