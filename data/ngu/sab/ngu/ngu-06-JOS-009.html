<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Josué 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-06-JOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-05-DEU-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-06-JOS-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Josué&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-06-JOS-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-07-JDG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Israel okichiu pacto* iminuan on Gabaonitas para tlajsojkaiknijtin yeskej</div></div><a id="v1"></a>
<div class="m">
<div class="c-drop">9</div> On reyes hititas, amorreos, cananeos, fereseos, heteos niman jebuseos okimatkej on tlen onochiu. In reyes chantiyaj inakastlan on río Jordán kampaka ikalakiyan tonaltsintli, ipan on tepemej, ipan on ixtlauatl itenko on mar Mediterraneo, niman hasta on regiones de Líbano. <span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kemaj nochimej onotlajtolmakakej para kuijsokiskej Josué niman on israelitas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero ijkuak on yejuan chantiyaj ipan on kalpan Gabaón no okimatkej tlinon okinchiuilij Josué on uejueyikalpanmej Jericó iuan Hai,<span id="bookmarks3"></span> <a id="v4"></a><span class="v">4</span><span class="vsp">&nbsp;</span>okinemilijkej kenijki uelis kinkajkayauaskej on israelitas para ijki nomanauiskej. Yejua ika, okuikej tlajtlamach* yejuan yoijsoliu, niman onochijkej ken uejka oualejkej. Okitlalijkej costales isoltikej ipan impolokouan. Niman no okuikej kuetlaxtekomamej yejuan ijsoltikej niman tlamanilijlojkej para impan okitekakej vino.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Okintlalijkej kaktin yejuan yoijsolijkej niman tlamanilijlojkej. No onotlakentijkej ikan tlakentin yejuan yoijsolijkej niman yotsajtsayankej. Niman okiktikej pan yejuan uaki niman yopoxkau niman yokuepitsiu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkuak oajsikej ipan incampamento on israelitas ne Gilgal, okijlijkej Josué niman on israelitas:</div>
<div class="p">—Tejuamej tiualeuaj sanoyej uejka. Xchiuakan sen pacto* de tlajsojkaiknijtin touan.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Niman on israelitas ijkin okinnankilijkej on Gabaonitas:</div>
<div class="p">—Manin nemejuamej nenchantij nanika nisiu. Tla ijkon, xuelis tikchiuaskej sen pacto* nemouan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pero yejuamej okijlijkej Josué:</div>
<div class="p">—Tejuamej titotemakaj nenmotech ken nemotekitkauan.</div>
<div class="p">Kemaj Josué okintlajtoltij:</div>
<div class="p">—¿Nenakinomej niman kanon nenualeuaj?<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Niman yejuamej okinankilijkej:</div>
<div class="p">—Otiualejkej sanoyej uejka, pampa otikakej on tlen nemoTEKO Dios okichiu nemopampa. Otikmatkej nochi on tlen yejua okichiu ipan on tlajli Egipto,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>niman nochi on tlen okinchiuilij on omemej reyes amorreos ne okse ilado on río Jordán —Sehón on rey de Hesbón niman Og rey de Basán yejuan chantiyaj ipan on kalpan Astarot.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua ika tej, totlayekankauan niman tochanejkauan otechijlijkej ma tikuikan tlen nonekis tikuaskej ipan ojtli, niman ma tiuajlakan ma temechitakij. Okinekkej ma temechijlikij ika tiknekij tinemotekitakauan yeskej, niman ika tiknekij tikchiuaskej sen pacto* de tlajsojkaiknijtin nemouan.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ipan on tonajli ijkuak otiualejkej para otemechtejtemokoj, in pan sanken* totonki katka. Aman uaki, niman yopoxkau.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>No ijki in kuetlaxtekomamej yejuan ipan tikeuaj vino, no yenkuikej katkaj ijkuak otikintemiltijkej, niman aman yotsajtsayankej. Niman no ijki no yoijsolijkej totlakeuan niman tokakuan, pampa sanoyej uejka otiuajnejnenkej.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>On israelitas okijitakej on tlakuajli yejuan kuajkiyaj on gabaonitas, pero xachtoj okitlajtoltijkej iminTEKO tlinon kichiuaskej.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj Josué okichiu sen pacto* de tlajsojkaiknijtin iminuan para kuajli nouikaskej niman xkinmiktiskej. No ijki on oksekimej tlayekankej israelitas onotlajtolmakakej ika itokatsin Dios ika no ijki kichiuaskej. <span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Niman ijkuak yopanok yeyi tonajli, on israelitas okimatkej ika on gabaonitas ualeuayaj nisiu niman chantiyaj san ompaka nisiu kampaka nemiyaj.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj on israelitas oyajkej okintejtemotoj on gabaonitas, niman ipan yeyi tonajli oajsikej ipan iminueyikalpanuan yejuan imintoka katkaj Gabaón, Cafira, Beerot niman Quiriat-jearim.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero on israelitas xokinmiktijkej, pampa imintlayekankauan yonotlajtolmakakaj ika itokatsin Dios ika xkinmiktiskej.</div>
<div class="p">Yejua ika, nochimej on israelitas opeu tlamach kinmijtouiliaj on tlayekankej israelitas.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero on tlayekankej okinmijlijkej on israelitas:</div>
<div class="p">—Tejuamej otitotlajtolmakakej ika itokatsin Dios ika xtinkinmiktiskej. Yejua ika aman xuelis itlaj tikinchiuiliskej.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijki tikinkauaskej, pampa tla xtikchiuaskej on tlajtolmakalistli yejuan otikijtojkej ixpan toTEKO Dios, yejua sanoyej kualanis touan.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ijkon tej, on tlayekankej israelitas otlanauatijkej maka ma kinmiktikan on Gabaonitas, yej ma kintlalikan ken kuajkuaukej niman asakakej para nochimej on israelitas. Niman on tlayekankej ijki okichijkej ken yonotlajtolmakakaj.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj Josué okinnots on gabaonitas, niman okintlajtoltij:</div>
<div class="p"> —¿Tline onentechkajkayajkej ijkuak onentechijlijkej ika uejka nenualeuaj, niman aman tikitaj ika nenchantij sano nikan?<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Yejua ika tej, pampa ijkon onenkichijkej, toTEKO Dios yomechtlauelij niman nochipa nentotekitkauanyeskej. Nenkuajkuauiskej niman nenasakaskej para ipan itiopan toTEKO.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Niman yejuamej okinankilijkej Josué:</div>
<div class="p">—Tejuamej otikchijkej pampa sanoyej titomojtiayaj tla nentechmiktiskiaj. Otikakkej ika nemoTEKO Dios yokinauatijka Moisés itekitkau ma mechmaka nochi in región niman ma kimpopolo nochimej yejuan nikan chantij.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Aman nikan tinemij nemomak.  Xtechchiuakan tlinon nenkitaj kuajli.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Josué xokinkauilij on israelitas ma kinmiktikan on gabaonitas.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pero okintekimakak ma kinkuajkuauiltikan niman ma kinmatlakuilikan nochimej on israelitas, niman para ipan itlaixpan* toTEKO, ne kampa toTEKO kitlapejpenis para kitlalis itiopan. Niman hasta aman on gabaonitas kichiuaj on tekitl.<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
