<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Crónicas 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 29 }];
var hasIntro = false;
var baseRef  = "ngu-13-1CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-12-2KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-13-1CH-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-13-1CH-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-14-2CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David otlamandaroj ken rey ne Israel niman Judá</div></div>
<div class="r"><div id="r1">(<span class="reflink"><a href="ngu-10-2SA-005.html#v1">2 S 5.1-5</a></span>) </div></div><a id="v1"></a>
<div class="m">
<div class="c-drop">11</div> Nochimej on israelitas onosentlalijkej para otlajtotoj iuan David ne Hebrón. Ijkin okijlijkej: “Tejuamej ken titotaj mouan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman maski Saúl rey katka, tejua tikinyekanaya on israelitas ipan nouijsokilistli. Niman no, moTEKO Dios yomitsprometerouilij ika tejua titechyekanas, niman titechmandaros ken torey.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ijkin tej, nochimej on uejueyitlayekankej de on israelitas oyajkej otlajtotoj iuan on rey David ne Hebrón, niman yejua okichiu sen pacto* iminuan yejuamej, ne ixpan toTEKO. Kemaj yejuamej okuatêkijkej David ikan aceite para okalaktijkej rey de Israel, ijkon ken Dios okiprometerojka itechkopa Samuel.<span id="bookmarks3"></span></div>

<div class="s"><div id="s2">David okitlan on ueyikalpan Jerusalén niman okinoyaxkatij* </div></div>
<div class="r"><div id="r2">(<span class="reflink"><a href="ngu-10-2SA-005.html#v6">2 S 5.6-10</a></span>)   </div></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>David niman nochimej on israelitas oyajkej okuijsokitoj Jerusalén, yejuan itoka katka Jebús. On jebuseos chantiyaj ipan on región,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>niman okijlijkej David: “Tejua xuelis tikalakis nikan.” Pero David okinkuilij on ueyikajli kampa tlacuidarouayaj  on soldados, yejuan onkatka ipan on tepetl itoka Sión. Aman itoka Iueyikalpan David.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Más achtoj David ijkin okijtojka: “On yejuan achtoj kimiktis sen Jebuseo, niktlalis para yejua soldadojtlayekanki yes.” Niman Joab, ikoneu Sarvia, yejua achtoj okimiktij sen jebuseo. Yejua ika, David okitlalij soldadojtlayekanki.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Sakin David onochantij ipan on ueyikajli kampa tlacuidarouayaj on soldados. Yejua ika, okitokayotijkej Iueyikalpan David.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Niman David okichijchiu on ueyikalpan. Okipeualtij desde on tlalmanko kampa okitlalten, niman otlamito ne itech on tepantli yejuan kiyeualojtok on ueyikalpan. Niman Joab otlan kuektlalia on ueyikalpan kampa poliuiya.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>David más kajsitiaya poder, pampa toTEKO yejuan kipiya nochi poder iuan nemiya.<span id="bookmarks9"></span></div>

<div class="s"><div id="s3">Isoldados David yejuan más xmojkej katkaj </div></div>
<div class="r"><div id="r3">(<span class="reflink"><a href="ngu-10-2SA-023.html#v8">2 S 23.8-9</a></span>) </div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>In yejuamej on isoldados David yejuan más uelij tlauijsokij. Yejuamej san sekan iminuan nochimej on israelitas okitenejkej rey ijkon ken toTEKO okimprometerouilij on israelitas, niman kemaj okipaleuikej ipan nochi tonaltin ijuak David tlamandarouayaj.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nikan tlajkuilolnestikaj imintoka on isoldados David yejuan más ueliyaj tlauijsokij: Jasobeam, ikoneu Hacmoni. Yejua intlayekankau katka on yeyimej yejuan más xmojkej intech isoldados David.  Ipan se tonajli, Jasobeam okinmiktij 300 tlakamej ika ilanza.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sakin de Jasobeam, ueyixtikatka Eleazar, ikoneu Dodo, iuejkakoneu* Ahoh.  Eleazar katka se de on yeyimej yejuan xmojkej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Onen iuan David ne Pas-damín, ijkuak on filisteos ompa onosentlalijkej para on nouijsokilistli ne kampa onkatka on tlatoktli de cebada. Niman ijkuak on soldados israelitas ocholotejkej intech on filisteos,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Eleazar iuan David onotelketskej tlajkotian ipan on campo niman okinmanauijkej, niman okintlankej on filisteos. Ijki toTEKO okichiu ma tetlanikan.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Se tonajli, yeyimej de on 30 yejuan xmojkej, oyajkej itech on ueyi tetl kampa David nemiya ipan on ostotl Adulam chika on soldados filisteos kipiyayaj imincampamento ipan on ixtlauatl Refaím.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ipan in tonaltin David nemiya ipan sen teostokajli, chika sekimej filisteos nemiyaj ipan ueyikalpan Belén.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman David okijtoj yejua in: “¡Niknekiskia on atl yejuan onkaj ipan on atlaltekontli* yejuan onkaj ikalakiyan on ueyikalpan Belén!”<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj on yeyimej yejuan xmojkej okalakkej ipan on campamento filisteo niman okixtijkej atl ipan on atlaltekontli* yejuan onkaj ipan ikalakiyan Belén, niman okiktilijkej David. Pero David xokinek okonik, yej okitotoyau ken sen uentli para toTEKO.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Okijtoj: “¡Dios maka ma nechkauili ma nikoni! ¡Pampa tla nikonis in atl, ken nikoniskia iminyesyo in tlakamej, pampa ueliskia kinmiktiskia ijkuak okuitoj!” Niman xokinek okonik. </div>
<div class="p">In yejua san se ejemplo yejuan on yeyimej xmojkej okichikej.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Abisai, ikniu Joab, katka intlayekankau on 30 tlakamej yejuan xmojkej. Se tonajli okinmiktij 300 tlakamej ika ilanza. Ijki sanoyej okixmatkej intech on 30 yejuan xmojkej.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman okiselij más tetlakaitalistli xken nochimej yejuamej, niman yejua onochiu intlayekankau. Pero yejua xmás okixmatkej ken on achtoj yeyimej.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Benaía, ikoneu Joida yejuan ualeua ipan on ueyikalpan Cabseel, katka sen tlakatl yejuan xmojki yejuan okichiu miyek tlajtlamach*. Yejua okinmiktij on omemej más ueyixtikatkaj soldados yejuan ualeuayaj Moab. Se tonajli ijkuak xiniya nieve, otemok ipan sen tlaltekontli.  Niman maski sanoyej tlaxipetskan katka ipan on sekutli, okajsik se león niman okimiktij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman no okimiktij sen egipcio yejuan sanoyej ueyi tlakatl. On tlakatl katka kanaj ome metro uan tlajko niman kiktiya ilanza yejuan nesiya ken on kojtli* tomauak yejuan kitekitiltiaj ijkuak kichijchiuaj tela. Benaía okimailij ika sen kojtli, niman okuilij on lanza ipan ima niman okimiktij sano ika ilanza.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>In tlen okichiu Benaía, ikoneu Joiada, okichiu sanoyej ma kixmatikan intech on yeyimej tlakamej yejuan xmojkej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yejua okiselij más tlakaitalistli xken yejuamej on 30, pero xijki ken on yeyimej achtoj. Niman David okitlalij tlayekanki itech on soldados yejuan kimanauiyaj.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>On yejuan xmojkej, katkaj: </div>
<div class="q2 top-spacing">Asael, ikniu Joab; </div>
<div class="q2">Elhanán, ikoneu Dodo, yejuan ualeua Belén;<span id="bookmarks26"></span></div><span id="bookmarks26"></span><a id="v27"></a>
<div class="q2-vv"><span class="v">27</span><span class="vsp">&nbsp;</span>Samot, yejuan ualeua Arod; </div>
<div class="q2">Heles, on paltita;<span id="bookmarks27"></span></div><span id="bookmarks27"></span><a id="v28"></a>
<div class="q2-vv"><span class="v">28</span><span class="vsp">&nbsp;</span>Ira, ikoneu Iques yejuan ualeua Tecoa; </div>
<div class="q2">Abiezer, yejuan ualeua Anatot;<span id="bookmarks28"></span></div><span id="bookmarks28"></span><a id="v29"></a>
<div class="q2-vv"><span class="v">29</span><span class="vsp">&nbsp;</span>Sibecai, yejuan ualeua Husa; </div>
<div class="q2">Ilai, on ahohita;<span id="bookmarks29"></span></div><span id="bookmarks29"></span><a id="v30"></a>
<div class="q2-vv"><span class="v">30</span><span class="vsp">&nbsp;</span>Maharai, yejuan ualeua Netofa;<span id="bookmarks30"></span></div><span id="bookmarks30"></span><a id="v31"></a>
<div class="q2-vv"><span class="v">31</span><span class="vsp">&nbsp;</span>Itai, ikoneu Ribai yejuan ualeua Gabaa, </div>
<div class="q3">yejuan nemi ipan iueyitlalpan Benjamín; </div>
<div class="q2">Benaía yejuan ualeua Piratón;<span id="bookmarks31"></span></div><span id="bookmarks31"></span><a id="v32"></a>
<div class="q2-vv"><span class="v">32</span><span class="vsp">&nbsp;</span>Hidai, yejuan ualeua ipan on ayajtok Gaas; </div>
<div class="q2">Abiel, on abatita;<span id="bookmarks32"></span></div><span id="bookmarks32"></span><a id="v33"></a>
<div class="q2-vv"><span class="v">33</span><span class="vsp">&nbsp;</span>Azmavet yejuan ualeua Bahurim; </div>
<div class="q2">Eliaba, on saabonita;<span id="bookmarks33"></span></div><span id="bookmarks33"></span><a id="v34"></a>
<div class="q2-vv"><span class="v">34</span><span class="vsp">&nbsp;</span>on ikoneuan Jasén, on gizonita; </div>
<div class="q2">Jonatán, ikoneu Sage on ararita;<span id="bookmarks34"></span></div><span id="bookmarks34"></span><a id="v35"></a>
<div class="q2-vv"><span class="v">35</span><span class="vsp">&nbsp;</span>Ahíam, ikoneu Sacar, no ararita; </div>
<div class="q2">Elifal, ikoneu Ur;<span id="bookmarks35"></span></div><span id="bookmarks35"></span><a id="v36"></a>
<div class="q2-vv"><span class="v">36</span><span class="vsp">&nbsp;</span>Hefer, on mequeratita; </div>
<div class="q2">Ahías, on pelonita;<span id="bookmarks36"></span></div><span id="bookmarks36"></span><a id="v37"></a>
<div class="q2-vv"><span class="v">37</span><span class="vsp">&nbsp;</span>Hezrai, yejuan ualeua Carmel; </div>
<div class="q2">Naarai, ikoneu Esbai;<span id="bookmarks37"></span></div><span id="bookmarks37"></span><a id="v38"></a>
<div class="q2-vv"><span class="v">38</span><span class="vsp">&nbsp;</span>Joel, ikniu Natán; </div>
<div class="q2">Mibhar, ikoneu Hagrai;<span id="bookmarks38"></span></div><span id="bookmarks38"></span><a id="v39"></a>
<div class="q2-vv"><span class="v">39</span><span class="vsp">&nbsp;</span>Selec, on amonita; </div>
<div class="q2">Naharai yejuan ualeua Berot, itlapaleuijkau</div>
<div class="q3">yejuan kiktiliaya itepos Joab, ikoneu Sarvia;<span id="bookmarks39"></span></div><span id="bookmarks39"></span><a id="v40"></a>
<div class="q2-vv"><span class="v">40</span><span class="vsp">&nbsp;</span>Ira, yejuan ualeua Jatir; </div>
<div class="q2">Gareb yejuan no ualeua Jatir;<span id="bookmarks40"></span></div><span id="bookmarks40"></span><a id="v41"></a>
<div class="q2-vv"><span class="v">41</span><span class="vsp">&nbsp;</span>Urías, on hitita; </div>
<div class="q2">Zabad, ikoneu Ahlai;<span id="bookmarks41"></span></div><span id="bookmarks41"></span><a id="v42"></a>
<div class="q2-vv"><span class="v">42</span><span class="vsp">&nbsp;</span>Adina, ikoneu Siza, on rubenita, </div>
<div class="q3">intlayekankau on rubenitas, </div>
<div class="q2">niman 30 tlakamej iuan yejua;<span id="bookmarks42"></span></div><span id="bookmarks42"></span><a id="v43"></a>
<div class="q2-vv"><span class="v">43</span><span class="vsp">&nbsp;</span>Hanán, ikoneu Maaca; </div>
<div class="q2">Josafat, on mitnita;<span id="bookmarks43"></span></div><span id="bookmarks43"></span><a id="v44"></a>
<div class="q2-vv"><span class="v">44</span><span class="vsp">&nbsp;</span>Uzías on yejuan ualeua Astarot;</div>
<div class="q2">Sama niman Jehiel, ikoneuan Hotam, yejuan ualeua Aroer;<span id="bookmarks44"></span></div><span id="bookmarks44"></span><a id="v45"></a>
<div class="q2-vv"><span class="v">45</span><span class="vsp">&nbsp;</span>Jediael, ikoneu Simri, niman Joha ikniu, on tizita;<span id="bookmarks45"></span></div><span id="bookmarks45"></span><a id="v46"></a>
<div class="q2-vv"><span class="v">46</span><span class="vsp">&nbsp;</span>Eliel yejuan ualeua Mahanaim; </div>
<div class="q2">Jerebai niman Josavía, ikoneuan Elnaam; </div>
<div class="q2">Itma, on moabita;<span id="bookmarks46"></span></div><span id="bookmarks46"></span><a id="v47"></a>
<div class="q2-vv"><span class="v">47</span><span class="vsp">&nbsp;</span>Eliel, Obed niman Jaasiel, yejuan ualeuaj Soba.<span id="bookmarks47"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
