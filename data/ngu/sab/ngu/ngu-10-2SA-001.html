<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">1.22 </span><span class=\"ft\">Águilas kitosneki ipan Náhuatl: “kuaktin”.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='ngu-10-2SA-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">2 Samuel</span></div>
<div class="b"></div>
<div class="b"></div>

<div class="s"><div id="s1">David okimat ika omik Saúl</div></div><a id="v1"></a>
<div class="m">
<div class="c-drop">1</div> Sakin ijkuak yomik Saúl, David oksejpa onokuep Siclag ijkuak yokintlanka on amalecitas, niman ompa onokau ome tonajli.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kampa ika yeyi tonajli, oajsik sen tlakatl yejuan oualeu itech isoldados Saúl. Yonotlakentetsajtsayanka niman yonotemilijka tlajli ipan itsontekon para okiteititij ika kipiyaya ueyi ajmantli. Ijkuak oajsik itech David, onopachoj hasta ipan tlajli ikan miyek tetlakaitalistli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj David okitlajtoltij on tlakatl:</div>
<div class="p">—¿Kanon tiualeua?</div>
<div class="p">On tlakatl okinankilij:</div>
<div class="p">—Nejua oniuajcholojteu ipan imincampamento on israelitas. <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman David okijlij:</div>
<div class="p">—Xnechijli tlinon onochiu.</div>
<div class="p">On tlakatl okinankilij:</div>
<div class="p">—Oonyak nouijsokilistli, niman on soldados israelitas ochojcholojtejkej, niman miyekej omikkej. ¡Niman no teuan omik Saúl niman Jonatán itelpoch!<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Niman David okitlajtoltij:</div>
<div class="p">—¿Kenijki tikmati ika Saúl niman itelpoch omikkej?<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Yejua okinankilij:</div>
<div class="p">—Nejua ninemiya ipan on tepetl Gilboa, niman onikitak ika ompa Saúl sa ipan nopachojtikatka ilanza para nomiktiskia, chika itlauelikniuan ye ajsitakatkaj itech ika imincarretas de nouijsokilistli, niman oksekimej yayaj ipan imincaballos. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkuak yejua onechitak onechonnots, niman nejua oniktlajtoltij: “¿Tlinon tikneki ma nikchiua?”.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj onechtlajtoltij akin nejua, niman onikijlij ika nejua niamalecita.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj onechijlij: “Xnechnisiui niman xnechmikti pampa sanoyej nitlajyouiya, niman xueli nimiki, yej sanken* niyoltikaj.”<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijki tej, oniknisiuij niman onikmiktij pampa onikitak ika sanoyej tlakokojli* katka niman nemiya imikilistempan. Kemaj onikixtilij icorona yejuan  kipiyaya ipan itsontekon niman imakoskau yejuan kipiyaya ipan ima para onimitsajkuilij.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkuak David niman on yejuan  ompa iuan nemiyaj ijkon okakkej, onotlakentetsajtsayankej pampa sanoyej onajmankej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman opeu kichokiliaj Saúl iuan Jonatán on itelpoch, niman no ochokakej ika okintlankej on israelitas yejuan  isoldados toTEKO.  Onosaukej, xitlaj* okuajkej hasta tlapoyajkan. <span id="bookmarks12"></span> <a id="v13"></a><span class="v">13</span><span class="vsp">&nbsp;</span>Sakin David okitlajtoltij on tlakatl yejuan  okuakik on tlajtojli:</div>
<div class="p">—¿Kanon tiualeua?</div>
<div class="p">Yejua okinankilij:</div>
<div class="p">—Nejua xnichanej, nejua niamalecita.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Niman David okijlij:</div>
<div class="p">—¿Hasta tline* xotimomojtij niman yej otimoyolchikau para otikmiktij on rey Saúl yejuan  toTEKO okitlapejpeni para rey? <span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15-16</span><span class="vsp">&nbsp;</span>Kemaj David okijlij on tlakatl:</div>
<div class="p">—Tejua tikpiya tlajtlakojli tla timikis pampa sano tejua otikijtoj ika otikmiktij Saúl, on yejuan toTEKO okitlapejpeni para rey yes.</div>
<div class="p">Kemaj David amanaman okonnots semej on tlakamej yejuan kinyekanaya, niman okijlij:</div>
<div class="p">—¡Xmikti in tlakatl!</div>
<div class="p">Niman semej on tlakamej yejuan kinyekanaya, oyaj niman okimiktij ika ilanza.<span id="bookmarks15-16"></span></div>

<div class="s"><div id="s2">David okinchokilij Saúl niman Jonatán</div></div><span id="bookmarks15-16"></span><a id="v17"></a>
<div class="p"><span class="v">17</span><span class="vsp">&nbsp;</span>David onokuikatij sen ajmankakuikatl ipampa imikilis Saúl niman Jonatán on ikoneu,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>niman otlanauatij ma kinmachtijkan on chanejkej ne Judá. (In kuikatl tlajkuilolnestikaj ipan on amamoxtli* yejuan itoka Jaser.) <span id="bookmarks18"></span></div><span id="bookmarks18"></span><a id="v19"></a>
<div class="q-vv top-spacing"><span class="v">19</span><span class="vsp">&nbsp;</span>"¡Ay, Israel, </div>
<div class="q">okinmiktijkej ipan on tepeyoj motlayekankauan </div>
<div class="q2">yejuan imintech tikpiyaya moueyilis! </div>
<div class="q">¡Oxixinkej on tlakamej yejuan xmojkej! <span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Maka xtemachistikan ipan on ueyi kalpan Gat.</div>
<div class="q">Nion maka xkintlajtlajtouilikan yejuan nemij ipan icalles Ascalón  </div>
<div class="q">para maka kimpaktis ichpochuan on filisteas,</div>
<div class="q">niman ichpochuan on xtlaneltokaj kinyolpaktis.</div>
<div class="b">&nbsp;</div><span id="bookmarks20"></span><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>¡Ay, tepemej de Gilboa, </div>
<div class="q">makasa ma xini atsintli, nion ajuichtli nemopan</div>
<div class="q">nion neka mijlaj, makasa itlaj ma tlaki,</div>
<div class="q">kampa nemopan sanoyej omikouak!  </div>
<div class="q">Ompa ouetskej imintepostlatsakuilil on tlakamej yejuan  xmojkej. </div>
<div class="q">Ompa okipoloj ipetlanalis itepostlatsakuilil Saúl.</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Saúl niman Jonatán, xkaman san ijki uajnokuepayaj ijkuak ontlauijsokiyaj. </div>
<div class="q">Nochipa ijkuak uajnokuepayaj, </div>
<div class="q2">iminespada niman imintlaminal yesyokej katkaj </div>
<div class="q2">niman chajkej katkaj,</div>
<div class="q">pampa kinmiktiayaj imintlauelikniuan hasta yejuan más kojtikej.</div>
<div class="b">&nbsp;</div><span id="bookmarks22"></span><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Saúl niman Jonatán, tikintlajsojtlayaj niman tikinnekiyaj. </div>
<div class="q">San sekan nemiyaj ipan iminnemilis </div>
<div class="q">niman san sekan onokajkej ipan inmikilis.</div>
<div class="q">Más sanoyej tlaksayaj xken on águilas<span class="footnote selectable" id="F-0"><sup>a</sup></span> ijkuak patlanij. </div>
<div class="q">Más kojtikej katkaj xken on leones.</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>¡Ichpochuan Israel, xchokilikan Saúl </div>
<div class="q">yejuan  kualtsin mechtlakentiaya ikan tlakentli* chichiltik </div>
<div class="q2">de lino yejuan más kuajli,</div>
<div class="q">yejuan mechkualnextiaya ikan tela tlachijchijtli ikan oro.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>¡Youetskej on xmojkej ipan tlauijsokilistli!</div>
<div class="q">Jonatán omik ipan itepeyouan Gilboa.</div>
<div class="b">&nbsp;</div><span id="bookmarks25"></span><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>"¡Nimitsajmankachokilia nokniu Jonatán!</div>
<div class="q">¡Otinechnek sanoyej kualtsin!</div>
<div class="q">Monekilis yejuan otinechpiyalij más sanoyej ueyi xken innekilis on siuamej.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>¡Youetskej on yejuan xmojkej!</div>
<div class="q">¡Imintepos yokimpojpostekkej!"<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
