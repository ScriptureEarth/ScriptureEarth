<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 4</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-003.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;4&nbsp;&nbsp;</a></span>
  <span class="button"><a href='ngu-12-2KI-005.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Onochiu sen milagro de iaceite on siuakaualtsintli</div></div><a id="v1"></a>
<div class="m">
<div class="c-drop">4</div> Se tonajli sen siuakaualtsintli, yejuan isiuau katka semej on tiotlajtojkej oyaj niman ijkin, okijlito Eliseo:</div>
<div class="p">—Noueuentsin yejuan motekitkau yomik, niman tejua tikmati ika yejua kitlakaitaya toTEKO. Aman on tlakatl yejuan noueuentsin kuikiliaya, youajlaj niman kineki kinuikas nochimej omemej nokoneuan ken esclavos<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Eliseo okitlajtoltij:</div>
<div class="p">—¿Tlinon uelis nikchiuas mopampa? Xnechijli tlinon tikpiya mochan. </div>
<div class="p">Yejua okinankilij:</div>
<div class="p">—Nejua nimotekitkau xitlaj* nikpiya nochan, yej san sen kontsintli ikan aceite de oliva.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Kemaj Eliseo okijlij:</div>
<div class="p">—Aman tej, xuiya niman xkintlajtlanili monisiuchanejkauan ma mitstlanejtikan kontsitsimej yejuan xitlaj* kipiya. Xkintlajtlanili kontsitsimej nochi kech uelis mitstlanejtiskej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kemaj xkalaki mochan iuan mokoneuan, xtlatsakuakan niman xkintetentiu ikan aceite nochi on kontsitsimej. Niman ijkuak se yoten, oksekan xkintlalijtiakan.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>On siuatl ononauatij iuan Eliseo, niman ijkuak okisentlalij miyek kontsitsimej, okalak ichan iuan ikoneuan, niman okitsaku itsakuijlou. Kemaj opeu kintentiu on kontsitsimej yejuan ikoneuan kiktilijtiayaj.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman ijkuak nochimej on kontsitsimej yotetenkej, okijlij se ikoneu:</div>
<div class="p">—Xnechinuajkuili oksekimej kontsitsimej más. </div>
<div class="p">Pero ikoneu okinankilij:</div>
<div class="p">—Xokuitlaj más kontsitsimej. </div>
<div class="p">Kemaj on aceite xok otoyau.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Sakin on siuatl oyaj niman okitlajtlajtouilij on tiotlajtojketl, niman yejua okijlij:</div>
<div class="p">—Aman xuiya xnamakati on aceite, niman xtlaxtlaua tlen tikteuikilia. Ika on seki yejuan nokauas nemopanoltiskej tejua niman mokoneuan.<span id="bookmarks7"></span></div>

<div class="s"><div id="s2">Eliseo niman on siuatl yejuan ualeua Sunem</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Se tonajli ijkuak Eliseo opanok ne Sunem, sen siuatl yejuan ueyixtikaj yejuan ompa chantiya okijlij ikan paktli para ma tlakuati. Niman kemaj nochipa ijkuak Eliseo ompaka panouaya, nokauaya para tlakuaya ichan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Se tonajli on siuatl okijlij iueuentsin:</div>
<div class="p">—Xkita, nejua nikmati ika in tlakatl yejuan nochipa techajnotsa ijkuak uajlau, yejua sen iyektiotlajtojkau Dios.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ma tikchijchiuakan tlapani ipan tokal sen kaltsintli para yejua. Ompa tiueliskej tiktlaliliskej tlapechtli, tiktlaliskej kampa tlakuas, kampa noseuis niman sen tlauijli. Ijki, ijkuak yejua uajlas techajnotsas, ompa uelis nokauas.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Se tonajli ijkuak Eliseo oajsik ne Sunem niman otlejkok ipan on kaltsintli para ompa kochis,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>okijlij Giezi, on itlapaleuijkau:</div>
<div class="p">—Xkonnotsa on siuatl sunamita. </div>
<div class="p">On itlapaleuijkau okonnots. On siuatl ouajlaj, pero xokalak ipan ikalijtik Eliseo.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj Eliseo okinauatij itlapaleuijkau:</div>
<div class="p">—Xtlajtolti on siuatl yejuan sanoyej kuajli techselia, tla uelis tikchiuaskej itlaj ipampa yejua. Tla kineki, tiknotsaskej on rey itechkopa noso on isoldadojtlayekankau. </div>
<div class="p">Ijkuak itlapaleuijkau Eliseo okitlajtoltij, on siuatl okinankilij:</div>
<div class="p">—Nejua kuajli ninemi nikan intech nochanejkauan.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Eliseo okitlajtoltij Giezi:</div>
<div class="p">—Tla ijkon ¿tlinon uelis tikchiuaskej ipampa yejua?</div>
<div class="p">Giezi okinankilij:</div>
<div class="p">—Xnikmati. Xkipiya ikoneuan, niman iueuentsin* sanoyej yeueuentsin.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Eliseo okijtoj: </div>
<div class="p">—Xkonnotsa. </div>
<div class="p">On itlapaleuijkau oyaj okinotsato, pero yejua onokau ijkatikatka itech on tsakuijlotl.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj Eliseo okijlij:</div>
<div class="p">—De nikan ipan se xipan ken aman in, tikpiyas sen mokonetsin yejuan tiknapalos.</div>
<div class="p">Yejua okinankilij:</div>
<div class="p">—Ka noteko yejuan tiitekitkau Dios. Maka xnechkajkayaua nejua nimotekitkau.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Pero ijkon ken Eliseo okijlij, yejua okan ikonetsin niman ipan on okse xipan, okitlakatilij se itlakakonetsin.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman on konetl onoskaltij. Pero se tonajli ijkuak okis okitato itataj kampa nemiya iuan itlakeualuan yejuan pixkayaj,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>opeu kitsajtsilia itataj. Niman ijkin kijtouaya:</div>
<div class="p">—¡Ay, notsontekon! ¡Nechkokoua notsontekon! </div>
<div class="p">Kemaj itataj okijlij sen itlakeual:</div>
<div class="p">—Xkuika itech inanaj.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>On tlakeuajli okinapaloj niman okuikak kampa nemiya inanaj yejuan okitlalij ipan iteteponuan hasta tlakualispan. Kemaj on konetl omik.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj on siuatl okitlejkoltij ikoneu ipan on kaltsintli de on tiotlajtojketl, okitekak ipan itlapech niman okis. Niman ijkuak okajteu, okitsaku on tsakuijlotl.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj okonnots iueuentsin* niman okijlij:</div>
<div class="p">—Xnechajtitlanili sen tlakeuajli iuan sen poloko, para nejua nias nikontas on tiotlajtojketl. Kemaj nimantsin ninokuepas.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Iueuentsin okitlajtoltij:</div>
<div class="p">—¿Tline tikontas aman? Aman xyenkuik metstli nion xejua on tonajli sábado. </div>
<div class="p">Yejua okinankilij:</div>
<div class="p">—Maka xmotenmati.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Niman otlanauatij ma kisiyajtilikan on poloko, niman okijlij itlakeual:</div>
<div class="p">—Tiauij, xyakatstiu. Niman maka kanaj timoteltis, hasta nejua nimitsijlis ijkuak timoteltis.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ijki yejua oyaj niman oajsik ipan on tepetl Carmelo, kampa nemiya on tiotlajtojketl. Ijkuak Eliseo okitak uajlau uejka, okijlij Giezi, itlapaleuijkau:</div>
<div class="p">—Xkita on siuatl sunamita.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Xmotlalo xnamikiti niman xtlajtolti kenijki nemi, niman kenijki nemi iueuentsin* niman ikoneu. </div>
<div class="p">On itlapaleuijkau oyaj, niman on siuatl okijlij ika nochimej kuajli nemij.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kemaj oajsik ipan on tepetl kampa nemiya Eliseo, niman okinnapaloj ikxiuan Eliseo. Giezi okinisiuij para kejkuanis, pero Eliseo okinauatij:</div>
<div class="p">—Xkaua, pampa sanoyej najmana, niman hasta aman toTEKO xnechijlia tlinon ipan nochiua.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj on siuatl okijlij:</div>
<div class="p">—Noteko, ¿tlen onimitstlajtlanilij ma nikpiya nokoneu?  Onimitstlajtlanilij ika maka xnechkajkayaua.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Kemaj Eliseo okijlij Giezi:</div>
<div class="p">—Amanaman, xkui nobastón niman isijkapan xuiya kampa yomik on tlakakonetl. Tla yakaj tiknamiki, maka xtlajpalo, niman tla yakaj mitstlajpaloua, maka xnankili. Xuiya amanaman niman kemaj xtlali nobastón ixko on konetl.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Inanaj on konetl okijlij Eliseo:</div>
<div class="p">—Ijkon ken melauak nemi toTEKO niman tejua tinemi, nejua xnias noselti. Yej nimitsuikas. </div>
<div class="p">Kemaj Eliseo oyaj iuan.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Chika ijkuakon, Giezi yoyakatstiajka niman yokitlalijka on bastón ipan ixayak on konetl, pero yejua nion achijtsin xnesiya tla yoltikaj; ijki tej Giezi oyaj okinamikito Eliseo niman okijlij:</div>
<div class="p">—On konetl xtlacha.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Ijkuak Eliseo okalak ipan on kajli, on konetl yomikka, onoya ipan on tlapechtli.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Kemaj okalak, niman ijkuak yokitsaku on tsakuijlotl opeu kichiua oración para toTEKO. San yejua niman on konetl nemiyaj ipan on kalijtik.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Kemaj otlejkok ipan on tlapechtli niman ijkin ipan onixakaman on telpokakonetl, ikamak okitlalij ipan ikamak, imauan ipan imauan, ixtololojuan ipan ixtololojuan. Ijkuak ijkon okichiu, itlalnakayo on tlakakonetl opeu xotla.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Eliseo onokuiteu niman opeu nejnentinemi nochiuiyan ipan on kalijtik. Kemaj oksejpa otlejkok ipan on tlapechtli niman oksejpa onotekak ipan on konetl. Kemaj on konetl oyekxoj chikomepa, niman okintlapoj ixtololojuan.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Eliseo okonnots Giezi niman okijlij:</div>
<div class="p">—Xkonnotsa on siuatl sunamita. </div>
<div class="p">Giezi ijki okichiu, niman ijkuak on siuatl oajsik kampa nemiya Eliseo, yejua okijlij:</div>
<div class="p">—Nikan tikpiya mokoneu.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>On siuatl okinisiuij niman onotlajkal ikxitlan Eliseo, niman onopachoj hasta ipan tlajli.  Kemaj okonan ikoneu niman okis ipan on kalijtik.<span id="bookmarks37"></span></div>

<div class="s"><div id="s3">Onochiu milagro de on tlakuajli</div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Más sakin*, Eliseo onokuep ne Gilgal. Ipan on tonaltin sanoyej oonyak mayantli ipan on región. Niman se tonajli ijkuak on tiotlajtojkej nemiyaj yejyeuatikatkaj iyeualkan Eliseo, Eliseo okijlij itlapaleuijkau: </div>
<div class="p">—Xkontlali sen ueyi kontli ipan tlitl, niman xchijchiua sen tlakuajli para in tiotlajtojkej.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Se de yejuamej oyaj ipan campo okuito keski kijli. Okinextij sen kuamekatl* niman okitejtekilij itlakyo yejuan nesiya ken ayojtli yejuan onkaj ipan campo. Okitemiltij icapa ika on tlakyotl. Ijkuak onokuep, okitejtek niman okonxinij ijtik on tlakuajli yejuan onkaj ipan on kontli maski nion xkimatiya tlinon katka.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Sakin okintlamakakej on tiotlajtojkej, niman ijkuak opeu kikuaj on tlakuajli, yejuamej otsajtsikej:</div>
<div class="p">—¡Tiotlajtojketl, in tlakuajli kipiya veneno! </div>
<div class="p">Niman xok okikuajkej.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Pero Eliseo otlanauatij:</div>
<div class="p">—Xnechajkuilikan achijtsin harina. </div>
<div class="p">Niman ijkuak yokonxinij on harina ijtik on kontli, otlanauatij:</div>
<div class="p">—¡Aman xkinmakakan in tlakuajli nochimej in nikan nemij! Niman nochi tlakatl otlakuaj, niman ijtik on kontli nochi on tlakuajli xok kipiyaya veneno. <span id="bookmarks41"></span></div>

<div class="s"><div id="s4">Eliseo okintlakualtij on tiotlajtojkej</div></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Sakin oajsik sen tlakatl de Baal-salisa. Yejua okiktilij Eliseo 20 panes de cebada yejuan kemach okikxitij, niman trigo yenkuik yejuan achtoj otlak. Kemaj Eliseo okinauatij itlapaleuijkau:</div>
<div class="p">—Xkinmaka on tiotlajtojkej para ma tlakuakan.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Pero on itlapaleuijkau okinankilij:</div>
<div class="p">—¿Tiknemilia ika in kinmaxilis on 100 tlakamej?</div>
<div class="p">Niman Eliseo okinankilij:</div>
<div class="p">—Xkinmaka on tlakamej para ma tlakuakan, pampa toTEKO yokijtoj ika tlakuaskej niman on tlakuajli kajxilis, hasta seki nokauas.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Ijkon tej, on tlapaleuijketl okintlamakak, niman nochimej otlakuajkej, niman oonyak *seki tlakajuijli, ken toTEKO okijtoj.<span id="bookmarks44"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
