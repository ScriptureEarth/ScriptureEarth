<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='ngu-23-ISA-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tiotlajtoltin de on tlen xkuajli ipan nochiuas Jerusalén (22.1 – 25)</div></div>
<div class="s2"><div id="s2">On castigo yejuan kiseliskej on ichanejkauan Jerusalén</div></div><a id="v1"></a>
<div class="m">
<div class="c-drop">22</div> Isaías okiselij ipan on tlatlachalistli ken itemikpan, in tiotlajtojli yejuan kijtoua on tlinon xkuajli ipan nochiuas on Ixtlauatl Kampa Kiseliaj Tlatlachalistin:</div>
<div class="p">"¿Tlinon nochiua, ika nochi tlakatl tlejkoua ikuapan ikal?<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tejua ueyikalpan yejuan mochanejkeuan sanoyej chalmaniyaj pampa sanoyej pakamikiyaj, aman titentikaj ikan mikatsitsimej. Yejuamej xomikkej ikan espada nion ipan nouijsokilistli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nochimej motlayekankauan cholojteuasnekiyaj, pero okinmajsikej, niman xakaj otlamotlak ikan iarcojtlaminal para onomanauij. Okinmajsikej maski uejka yocholojtejkaj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Yejua ika onikijtoj: 'Xnechtlalkauikan, pampa nikneki niajmankachokas. Nejua xnikneki ma nechyoltlalikan ipampa on tlen teajman impan onochiu nochanejkauan.'<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkin onochiu pampa toTEKO yejuan nochi ueli kichiua otlanauatij para ma onya ueyi nemojtijli, tlaxoxotonilistli niman mojkamikilistli ipan on Ixtlauatl Kampa Kiseliaj Tlatlachalistin. Amantsin ye kinxoxotonijtokej itepanchinanuan Jerusalén, niman on ajmankatsajtsilistli hasta kuajnankiliaj on tepemej.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'On elamitas nemij listos ikan inflechas, ikan incarretas de nouijsokilistli niman ikan incaballos. Niman on chanejkej Kir nemij listos ikan iminescudos.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>On moixtlauayojuan yejuan más kualtsitsimej, ipan yotemitoj carretas de nouijsokilistli; niman on soldados yejuan ika incaballos, ye kalakiskej ipan iueyitsakuijlouan on ueyikalpan Jerusalén para kuijsokiskej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkon tej, Judá xok ueli nomanauiya."</div>
<div class="p">Ipan on tonajli nemejuamej chanekej Judá onenkitakej nochi on iminteposuan on soldados yejuan onokej ijtik on palacio yejuan itoka Ikojyoj on Líbano.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Onenkitakej ika on itepanchinanuan on Iueyikalpan David sanoyej yoijtlakaukej, niman onenkiatenkej on pila yejuan onkaj tlatsintlankopa.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>No ijki, onenkinmijitakej on kaltin de Jerusalén, niman sekimej onenkinxoxotonijkej para ika onenkuejkuektlalijkej itepanchinan Jerusalén.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman itsajlan ome tepanchinantli onenkichijchijkej sen pila para ompa onenkitêkakej on atl yejuan onkaj ipan on ueyipila yejuan yeuejkauikayotl. Pero on Dios yejuan okichiu para ma onya nochi on, uej xnenkitaj; xnenkitaj on yejuan ijki otlatlajtlalij desde yeuejkaui.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Isaías okijtoj: "Ipan on tonajli, toTEKO yejuan nochi ueli kichiua, yejua omechnauatij para xchokistsajtsikan, xmajmanakan, xmokuatexikalokan niman xkintlalikan nemoajmankatlakeuan para nesis ika nenmajmanaj.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero nemejuamej yej onentlaluichijkej niman sanoyej onenpakkej. Onenkinmiktijkej uakaxtin niman borregos, onekuajkej nakatl niman onenkonikej vino, niman hasta onenkijtojkej: 'Ma titlakuakan niman ma titlaonikan pampa mostla timikiskej.'<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Niman toTEKO onechijlij san nonakastempan: 'Nejua xkaman nikintlapojpoluilis in tlajtlakojli, hasta kaman mikiskej. Nejua yejuan niDios, yejuan nochi ueli nikchiua, yonikijtoj ika ijki impan nochiuas.' "<span id="bookmarks14"></span></div>
<div class="s2"><div id="s3">On castigo yejuan kiselis on ueyitekitlayekanki ipan on palacio</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>ToTEKO yejuan nochi ueli kichiua ijkin onechijlij: "Xuiya xkitati Sebna on ueyitekitlayekanki ipan on palacio, niman ijkin xkijli:<span id="bookmarks15"></span> <a id="v16"></a><span class="v">16</span><span class="vsp">&nbsp;</span>'¿Tejua tlinon tikchiua nikan? ¿Akinon omitskauilij para tikchijchiuas motlalkon nikan, kenon tlalkontli yejuan kichijchiuaj ne kampa tlakpak ipan on teostotl para on uejueyixtokej reyes?<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Maski tiueyixtikaj, toTEKO uejka moka ontlamotlas.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Mitspapalakachos niman sanoyej uejka ipan sen tlajli kampa sanoyej tlaueyi, mitsontlajkalis ken itlaj tepayolpajpaktli. Ompa timikis innakastlan mocarretas de nouijsokilistli yejuan ika timoueyimatiya. Ijkon tej, on rey yejuan moteko, pinauas mopampa.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nejua nimitskixtilis on tekitl, niman xok tikpiyas on tekiuajyotl.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'Ipan on tonajli niknotsas notekitkau Eliaquim, ikoneu Hilquías.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yejua niktlaliltis on motekiuajtlaken niman on moxijlanilpika yejuan ika mitstlakaitaj, niman nikmakas on tekiuajyotl yejuan tejua otikpix. Yejua yes ken sen tajtli para on chanejkej Jerusalén niman para nochimej on chanejkej ipan on ueyitlalpan Judá. <span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nikmakas on tekiuajyotl para kitlajtolpaleuis on rey de Judá ijkuak kijtos tlinon nochiuas. Niman xakaj uelis kitlajtolpatlas.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ipampa on tekiuajyotl yejuan nikmakas, nochi ifamilia itataj kitlakaitaskej. Niman xakaj kejkuanis kampa nejua niktlalis; yes ken sen clavo yejuan kuajli tlalaktias ipan tepantli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Pero nochimej on ifamilias, desde yejuan más pitentsin hasta yejuan más ueyi, yejua kintekipanos. Yejua no yes kenon clavo yejuan ipan kimpipilouaj kontin, tsotsokoltin niman jarros.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ipan on tonajli, on clavo yejuan kuajli tlalaktikatka, uetsis, niman on tlajtlamach yejuan ipan yokimpilojkaj, tetlajtlapâniskej. Kijtosneki ika nochi ifamilias Eliaquim mikiskej. ¡Nejua nemoTEKO yejuan nochi ueli nikchiua, yonikijtoj ika ijki nochiuas!' "<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
