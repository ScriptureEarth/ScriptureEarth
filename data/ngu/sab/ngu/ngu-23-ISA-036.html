<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 36</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-035.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;36&nbsp;&nbsp;</a></span>
  <span class="button"><a href='ngu-23-ISA-037.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On rey Senaquerib okalak ipan on ueyitlalpan Judá</div></div>
<div class="r"><div id="r1">(<span class="reflink"><a href="ngu-12-2KI-018.html#v13">2 R 18.13-37</a></span>; <span class="reflink"><a href="ngu-14-2CH-032.html#v1">2 Cr 32.1-19</a></span>)</div></div><a id="v1"></a>
<div class="m">
<div class="c-drop">36</div> Ijkuak on rey Ezequías kuikaya majtlaktli uan naui xipan ika tlamandarouaya ne Judá, Senaquerib, on rey de Asiria, oyaj ne Judá para okinuijsokito nochimej on uejueyikalpanmej de Judá yejuan yeualtsakutikatkaj ikan tepanchinantli, niman okintlan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On rey asirio nemiya ipan on ueyikalpan Laquis, niman desde ompa okontitlan sen soldadojtlayekanki ne Jerusalén, iminuan miyekej isoldados, para okitatoj on rey Ezequías. Niman onoteltitoj nisiu iapanko on amanalchijchijtli yejuan onkaj tlakpakopa, ipan on ojtli yejuan yau kampa itoka “Tlapakaloyan ikan Tlakentin”.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ompa, okinnamikito Eliaquim, ikoneu Hilcías, yejuan tekitlayekanki katka ipan ipalacio on rey Ezequías; niman iuan yaya Sebna, yejuan tlajkuilojketl katka. No, ompa yaya Joa, ikoneu Asaf, yejuan iamamoxtlajkuilojkau katka on rey Ezequías.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman on soldadojtlayekanki asirio, ijkin okinmijlij:</div>
<div class="b">&nbsp;</div>
<div class="pi">"Xkijlikan on rey Ezequías ika ijkin kijtoua on ueyixtikaj rey de Asiria: '¿Tline tiknemilia tinechtlanis?<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Para tinechtlanis, xsan titlajtlajtos, yej noneki tikimpiyas miyekej soldados yejuan sanoyej kimatij ken tlauijsokij para tetlanij. ¿Akinon itech timoyolchikaua ika tikneki tinechixnamikis?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yonikmat ika tiktlalia moyojlo itech itlapaleuil Egipto. Pero Egipto ken sen akatl yejuan tlapanki. Tla yakaj ipan nokitskis, ipan ima tlalakis. Ijkin mopan nochiuas pampa tiktlalia moyojlo itech irey Egipto.'<span id="bookmarks6"></span></div><span id="bookmarks6"></span><a id="v7"></a>
<div class="pi"><span class="v">7</span><span class="vsp">&nbsp;</span>' Niman tla tinechijlis: 'Tejuamej tiktlaliaj toyojlo itech toTEKO Dios', tla ijkon, ¿tline otikinxoxotonij tejua Ezequías on kampa kimauistiliayaj Dios, niman otikinxoxotonij on tlaixpantin, niman otikinnauatij on chanejkej Judá niman on chanejkej Jerusalén para ma kimauistilikan on Dios san ipan se tlaixpan?"<span id="bookmarks7"></span></div><span id="bookmarks7"></span><a id="v8"></a>
<div class="pi"><span class="v">8</span><span class="vsp">&nbsp;</span>Kemaj on soldadojtlayekanki, oksejpa ijkin okijtoj: "Xchiua sen pacto iuan noteko, on rey de Asiria, niman nejua nimitsmakas ome mil caballos, tla no tikpiyas ichkich tlakamej yejuan caballojyetinemiskej.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Maski tla tiknemilia mitspaleuis Egipto ikan caballos niman carretas de nouijsokilistli, xuelis tikixnamikis nion sen soldadojtlayekanki asirio yejuan semi xueyixtikaj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Xkita, nejua oniuajlaj onikuijsokiko in país niman onikxoxotoniko, pampa nemoTEKO onechajtitlan."</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Eliaquim, Sebna niman Joa, ijkin okinankilijkej on soldadojtlayekanki asirio:</div>
<div class="p">—Xtechchiuili sen favor, xtechnotsa ikan tlajtojli arameo. Tejuamej kuajli tikakij on tlajtojli, pero maka xtechnotsa ika on tlajtojli hebreo, pampa on tlakamej yejuan nemij ipan on ueyitepanchinantli uajtlakaktokej.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Pero on soldadojtlayekanki asirio ijkin okinmijlij:</div>
<div class="p">—On tlen onechnauatij on rey de Asiria ma nemechijliki, xsan para nemejuamej iuan nemorey Ezequías, yej no, para on tlakamej yejuan nemij ipan on ueyitepanchinantli,  pampa sanken yejuamej niman nemejuamej, nenkikuaskej nemoxixalis niman nenkoniskej nemotlapias, pampa sanoyej nenmayanaskej niman nenamikiskej.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj on soldadojtlayekanki onotelkets kampa tlakpak, niman chikauak okinmijlij on yejuan nemiyaj ipan on ueyitepanchinantli ikan tlajtojli hebreo:</div>
<div class="p">"Xkakikan, on ueyixtikaj rey de Asiria mechijlia:<span id="bookmarks13"></span> <a id="v14"></a><span class="v">14</span><span class="vsp">&nbsp;</span>'Maka ma mechkajkayaua on rey Ezequías. Yejua xuelis mechmanauis.'<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Tla Ezequías kichiua para xtlalikan nemoyojlo itech nemoTEKO, niman mechijlia: 'Melauak toTEKO techmanauis; yejua xkitekauilis para in ueyikalpan ma uetsi imak on rey de Asiria',<span id="bookmarks15"></span> <a id="v16"></a><span class="v">16</span><span class="vsp">&nbsp;</span>maka xneltokilikan. On rey de Asiria, kijtoua kineki noyoltlalis nemouan, niman kineki itech xmotemakakan, niman ijkon, cada se uelis kikuas tlen tlakis ipan iuvajtlatôk niman ipan on ihiguerajkojyoj, niman konis on atl yejuan kixtis ipan iatlaltekon.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj, mechuikas ipan sen país yejuan no ijki ken nemopaís. On país kimpiyas tlatoktin de trigo niman uvasyoj, para nenkichijchiuaskej pan niman vino.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Tla on rey Ezequías mechijlia mechmanauis nemoTEKO, maka xneltokilikan, pampa nion semej on dioses de oksekimej naciones, xouelkej okimanauijkej imimpaís imak on rey de Asiria.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>¿Kanon nemij on dioses de on uejueyikalpanmej Hamat niman Arfad?  Niman ¿kanon nemij on dioses de on ueyikalpan Sefarvain?  ¿Ouelkej on dioses okimanauijkej Samaria de ipoder on rey de Asiria?<span id="bookmarks19"></span> <a id="v20"></a><span class="v">20</span><span class="vsp">&nbsp;</span>¿Katlejua de nochimej on dioses de on países ouel okimanauij ipaís imak on rey de Asiria? ¿Tline nenkinemiliaj nemoTEKO uelis kimanauis Jerusalén?' "<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Pero yejuamej xonauatkej niman xitlaj ika okinankilijkej, pampa on rey Ezequías okiminnauatij maka kinankiliskej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj Eliaquim, yejuan tekitlayekanki katka ipan ipalacio on rey Ezequías, niman Sebna, yejuan tlajkuilojketl katka, niman Joa, yejuan iamamoxtlajkuilojkau katka on rey Ezequías, sanoyej onajmankej. Yejua ika, onotlakentetsayankej. Kemaj oyajkej okitatoj on rey Ezequías para okitlajtlajtouilitoj on tlen okinmijlij on soldadojtlayekanki asirio.<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
