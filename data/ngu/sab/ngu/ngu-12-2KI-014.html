<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='ngu-12-2KI-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Amasías otlamandaroj ne Israel</div></div>
<div class="r"><div id="r1">(<span class="reflink"><a href="ngu-14-2CH-025.html#v1">2 Cr 25.1-28</a></span>)</div></div><a id="v1"></a>
<div class="m">
<div class="c-drop">14</div> Ijkuak Joás, ikoneu Joacaz, kuikaya ome xipan ika tlamandaroua ken rey ne Israel, Amasías, ikoneu Joás, opeu tlamandaroua ken rey ne Judá.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Amasías kipiyaya 25 xipan ijkuak opeu tlamandaroua ken rey, niman otlamandaroj 29 xipan ne Jerusalén. Inanaj itoka katka Joadán, niman chanejkatka Jerusalén.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Amasías okichiu tlen melajki ixpan toTEKO, pero xsanoyej ken okichiu David iachtojtataj, pampa okichiu no ijki ken Joás, itataj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Xokinkixtij on tiopanmej pipitikej kampa kimauistiliayaj idolos ikuapan on tepetsitsimej, niman on israelitas sanken* tlauentlaliayaj niman kitlatiayaj kopajli.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ijkuak Amasías ye kipiyaya poder ipan on país, okinmiktij nochimej on tlapaleuijkej yejuan okimiktijkej itataj.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Pero xokinmiktij inkoneuan on temiktijkej, pampa ipan on amamoxtli* de iley Moisés, toTEKO otlanauatij: “On tatajtin xuelis kintlajtlakolmakaskej ikan mikilistli ipampa on tlen okichijkej inkoneuan, nion on tekoneuan ipampa on tlen okichijkej imintajuan. Yej cada se mikis ipampa yejua itlajtlakol.”<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Amasías yejua okinmiktij 10 mil edomitas ipan on Ixtlauatl de Istatl, niman okinoyaxkatij* on ueyikalpan Sela, niman kemaj okitokayotij Jocteel, yejuan ijki itoka hasta aman.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Joás, (on rey de Israel, ikoneu Joacaz yejuan ixuiu Jejú) okintitlan tenojnotskej para ijkin okilijtoj: “Xuajla, niman tikitaskej akinon tetlanis, tla tejua noso nejua.”<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero Joás okinankilij ika in tlajtojli: “Sen uitskojtli otlanauatij ma kijlitij on cedro yejuan onkaj ne Líbano: ’Xmaka mochpoch notelpoch, para isiuau.’ Pero sen yolki tekuani ompaka opanok niman ipan ochojcholoj on uitskojtli niman okixaxakualoj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Melauak tejua yotikintlan on edomitas, niman ika on timoueyimati. Maski timoyeuimati, más kuajli xmokaua mochan. ¿Tline tikneki sano tejua tikmotejtemouilis tlen xkuajli niman ma nochiua tlen xkuajli ipan Judá?”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Pero Amasías xokinek okak. Yejua ika, Joás oyaj para okixnanikito Amasías ne Bet-semes, yejuan nokaua ipan iueyitlalpan Judá.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman on israelitas okintlankej on yejuan de Judá, niman cada se ocholojteu para oyaj ichan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Joás rey de Israel, okajsik  ne Bet-semes Amasías, rey de Judá,  ikoneu Joás ixuiu Ocozís. Niman kemaj oyaj Jerusalén, kampa ipan on tepantli uejkapan okitlapoj sen ojtli de 180 metros, desde ipan on tsakuilotl *itoka Efraín niman hasta ipan on ueyitsakuilotl *itoka Ueyitsakuijloxomolko.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Niman okinoyaxkatij* nochi on oro, niman plata, nochi on tlajtlamach* yejuan patio onkatka ipan iueyitiopan toTEKO, niman nochi tlen pajtio ipan ipalacio on rey. Kemaj onokuep Samaria niman okinuikak on tlakamej yejuan okinmajsik.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Nochi on okseki tlajtlamach* yejuan okichiu Joás, niman de on nouijsokilistli yejuan okichiu iuan Amasías, rey de Judá, tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Israel.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkuak omik, okitôkakej ne Samaria iminuan on reyes de Israel. Kemaj Jeroboam II, ikoneu Joás, kej yejua okalak rey ne Israel.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Amasías, (rey de Judá, ikoneu Joás,) onen okse 15 xipan sakin* ijkuak yomik Joás, (ikoneu Joacaz rey de Israel).<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nochi on okseki tlajtlamach* yejuan okichiu Amasías tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Judá.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ne Jerusalén sekimej tlakamej kinekiyaj kimiktiskej Amasías. Yejua ika, yejua ocholoj para oyaj Laquis, pero itlauelikiuan okitojtokakej hasta ipan on ueyikalpan, niman ompa okimiktijkej.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Kemaj okuikakej ipan sen caballo niman okitôkakej ne Jerusalén iuan iachtojtajuan, ipan on ueyikalpan yejuan itoka Iueyikalpan David.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj on chanejkej ne Judá, okitenejkej Azarías ken iminrey. Yejua okipatlak Amasías itataj. Ijkuakon Azarías kipiyaya 16 xipan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman yejua, sakin* ijkuak yomik itataj, okinoyaxkatij* Elat para Judá, niman oksejpa okichijchiu on ueyikalpan.<span id="bookmarks22"></span></div>

<div class="s"><div id="s2">Jeroboam II otlamandaroj ne Israel</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkuak Amasías, ikoneu Joás kipiyaya 15 xipan ika tlamandarouaya ken rey ne Judá, Jeroboam II, (ikoneu Joás, rey de Israel), opeu tlamandaroua ken rey ne Israel, niman otlamandaroj 41 xipan ne Samaria.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Pero okichiu tlen xkuajli ixpan toTEKO, pampa xokitlalkauij nion se de on tlajtlakoltin yejuan Jeroboam I ikoneu Nabat okichiu, yejuan okichiu ma tlajtlakokan on israelitas.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>On Jeroboam II oksejpa okitlalij itlalnamikiloyan on país Israel desde ikalakiyan Hamat hasta on mar de Arabá, ijkon ken okijtojka toTEKO, iDios Israel, itechkopa Jonás, ikoneu Amitai, itekitkau, on tiotlajtojketl yejuan ualeua Gat-hefer.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>ToTEKO okitak ika on israelitas sanoyej tlajyouiyaj. Okitak ika xakaj ueli nomanauiya, niman ika xkipiyayaj akinon kinmanauis.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Kemaj okinmakixtij itechkopa Jeroboam II ikoneu Joás, pampa okijtojka ika xkimpopolos on israelitas ipan in tlaltikpaktli.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Nochi on okseki tlajtlamach* yejuan okichiu Jeroboam II, no ijki nochi on tlen okitlan ijkuak okichiu guerras, niman ken oksejpa okinoyaxkatij* Damasco niman Hamat para Israel, tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Israel.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijkuak Jeroboam II omik, okitôkakej iminuan on reyes de Israel. Kemaj kej Zacarías, ikoneu otlamandaroj ken rey.<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
