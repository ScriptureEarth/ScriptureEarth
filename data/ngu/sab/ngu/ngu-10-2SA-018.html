<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">18.18 </span><span class=\"ft\">Monumento kitosneki: “ixtlakopinajli yejuan tlachijchijtli ipan sen ueyi tetl”.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-10-2SA-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Okitlankej niman okimiktijkej Absalón</div></div><a id="v1"></a>
<div class="m">
<div class="c-drop">18</div> David okinsentlalij isoldados niman okintlalij tlayekankej ipan cada se mil soldados niman ipan cada 100 soldados.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kemaj David yexkantipan okinxexeloj isoldados, se okiyekan Joab, okse okiyekan Abisai, ikoneu Sarvia niman ikniu Joab, niman okse okiyekan Itai yejuan ualeua ipan on ueyikalpan Gat.  Niman nochimej isoldados okinmijlij:</div>
<div class="p">—Nejua nias nemouan ipan on nouijsokilistli.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Pero yejuamej okinankilijkej:</div>
<div class="p">—¡Ka! Maka ijkon xchiua toueyi rey, pampa para totlauelikniuan xueyi kitosneki tla tontlatlaksaskej, noso tla timikiskej tlajkotipan de tejuamej. Pero tejua toueyi rey más ueyi tikijtojtikaj xken 10 mil de tejuamej. Yejua ika más kuajli tla timokauas ipan in ueyikalpan para titechtitlanilis tlen techpolos.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman David okinmijlij:</div>
<div class="p"> —Nikchiuas on tlen nemejuamej nenkitaj kuajli.</div>
<div class="p">Kemaj David onotelkets itech ikalakiyan on ueyikalpan chika isoldados kijsayaj notekpantiayaj de se mil niman de 100 soldados.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>David no okinmijlij on tlayekankej Joab, Abisai niman Itai para maka kitlajyouiltiskej Absalón san ipampa yejua David.  Niman nochimej on soldados okakej tlinon otlanauatij on rey kenijki kitrataroskej Absalón on tlayekankej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkon tej, isoldados David oyajkej neka mijlaj para onouijsokitoj inmiuan on soldados yejuan kitokaj Absalón. On nouisokilistli onochiu ipan ikojyoj Efraín, niman<span id="bookmarks6"></span> <a id="v7"></a><span class="v">7</span><span class="vsp">&nbsp;</span>on isoldados David okintlankej on soldados yejuan kitokaj Absalón.  Sanoyej omikouak ipan on tonajli, pampa omik 20 mil tlakamej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>On nouijsokilistli yonochayajka nochiuiyan. Ijkuakon, ikan on kojtin* más omikouak xken ika on espada.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkuak Absalón yetiaya ipan sen mula, san amanaman okiminamiktiaj isoldados David. Kemaj on macho okalaktikis itsintlan sen auakojtli, niman Absalón onokau itsontekon ipan imauan on kojtli. Ijki ompa onokau ajkopilkak, pampa on mula sanken* onotlaloj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yakaj yejuan okitak in, oyaj okijlito Joab:</div>
<div class="p"> —Onikitak Absalón ajkopilkak ipan sen auakojtli.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman Joab okinankilij:</div>
<div class="p">—Tla otikitak, ¿tline xotikmiktij, niman otikuajtlajkal ipan tlajli? Nejua nimitsmakaskia majtlaktli tomin de plata, niman sen xijlanmekatl.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Pero on tlakatl okinankilij Joab:</div>
<div class="p">—Maski tinechtlayokoliskia se mil tomin de plata, xnikmiktisia ikoneu on rey, pampa tejuamej otikakej ijkuak on rey omitsnauatij tejua, Abisai niman Itai, para maka itlaj nenkichiuiliskej Absalón.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman tla nikmiktiskia, sanenkaj yeskia, pampa on rey nimantsin kimatiskia ika nejua onikchiu, niman tejua xitlaj* tikchiuaskia para tinechmanauiskia.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Joab okijlij:</div>
<div class="p">—Xmás mouan nitlajtlajtojtias.</div>
<div class="p">Niman Joab okonkuik yeyi lanzas, niman okitato kampa ajkopilkaya Absalón.  Yejua okitlalaktilij ipan iyojlo ijkuak sanken* yoltikatka niman ajkopilkaya ipan on auakojtli.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj majtlaktli isoldados Joab okiyeualojkej Absalón, niman kuajli okimiktijkej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj Joab otlanauatij ma kipitsakan on kuakuautlapitsajli, niman isoldados xok okintojtokakej on yejuan de Israel, pampa Joab okinteltij.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj oketstejkej Absalón niman okitlalijkej ipan sen ueyi tlaltekontli yejuan onkatka ipan on kojyo niman ipan okitlalijkej miyek tetl. Kemaj nochimej on israelitas ontlatlaksakej niman oyajkej iminchan.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ijkuak nemiya Absalón, otlanauatijka ma kichijchiuakan sen monumento<span class="footnote selectable" id="F-0"><sup>a</sup></span> de tetl ipan on ixtlauatl itoka “Ixtlauatl de on Rey”. Niman yejua yokitlalijka ipan on monumento "Absalón" ken yejua itoka, pampa xkipiyaya nion se ikoneu yejuan tlakatl yejuan kipiyaskia itoka. Niman hasta aman kixmatij "imonumento Absalón".<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj Ahimaas, ikoneu Sadoc, okijlij Joab:</div>
<div class="p">—Xnechkauili ma ninotlalo niman ma nikijliti David ika toTEKO yokipaleui ken kitocaroua niman yokimanauij de itlauelikniuan.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Pero Joab okinankilij:</div>
<div class="p"> —Aman xkitocaroua tikonmachistis on rey, pampa on akin yomik, ikoneu on rey. Pero okse tonajli, kemaj uelis tias. <span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj Joab okijlij sen tlakatl de Etiopía:</div>
<div class="p"> —Xuiya tejua niman xmachistiti on rey on tlen otikitak yonochiu.</div>
<div class="p">On tlakatl yejuan ualeua Etiopía onopachoj ixpan Joab niman onotlaloj.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ahimaas, oksejpa okijli Joab:</div>
<div class="p"> —Maski ma nochiua tlinon nochiuas, pero xnechkauili ma niktojtoka on tlakatl yejuan ualeua Etiopía.</div>
<div class="p">Pero Joab okinankilij:</div>
<div class="p"> —¿Tline tikneki tias, nokoneu?  Xitlaj mitsmakaskej ika on tontemachistis?<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Niman Ahimaas okinankilij:</div>
<div class="p">—Maski maka itlaj ma niktlani, nejua nikneki nias.</div>
<div class="p">Kemaj Joab okijlij:</div>
<div class="p">—Xmotlalo tej.</div>
<div class="p">Kemaj Ahimaas onotlaloj ipan on ixtlauatl niman okipanauij on tlakatl yejuan ualeua Etiopía.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Chika ijkuakon, David yeuatikatka intsajlan on ome tsakuijlomej de ikalakiyan on ueyikalpan. Niman on soldado otlejkok ipan ikuapachol on tepantli ne ikalakiyan on ueyikalpan.  Ijkuak ontlachix, okitak sen tlakatl iselti, yejuan uajnotlalouaya,<span id="bookmarks24"></span> <a id="v25"></a><span class="v">25</span><span class="vsp">&nbsp;</span>niman okimachistij on rey.  Kemaj David okijlij:</div>
<div class="p">—Tla uajlau iselti, manin kuajki kuajli tlajtojli.  </div>
<div class="p">Chika on tlakatl nonisiuiyaya,<span id="bookmarks25"></span> <a id="v26"></a><span class="v">26</span><span class="vsp">&nbsp;</span>on soldado okitak okse tlakatl uajnotlalouaya, niman okitsajtsilij on tlajpixki itech on tsakuijlotl:</div>
<div class="p">—Okse tlakatl uajnotlaloua.</div>
<div class="p"> David okijtoj:</div>
<div class="p"> —¡Manin no kuajki kuajli tlajtojli.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>On soldado okijtoj:</div>
<div class="p"> —Ijkon ken uajnotlaloua, on yejuan ualakatstiu nikuitia yejua Ahimaas, ikoneu Sadoc.</div>
<div class="p"> David okijto: </div>
<div class="p"> —Yejua sen kuajli tlakatl niman melauak kuajki on tlen kuajli tlajtojli.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ahimaas ononisiuij. Kemaj onotlakuantelkets niman onopachoj hasta ipan tlajli ixpan on rey, okitlajpaloj, niman okijlij:</div>
<div class="p"> —Ma kiyekteneuakan toTEKO yejuan tejua moDios noueyi rey pampa yokinmejkuanij on yejuan omitsixnamikkej.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>On rey okitlajtoltij Ahimaas:</div>
<div class="p">—¿Ken nemi Absalón?</div>
<div class="p"> Yejua okinankilij:</div>
<div class="p"> —Nejua onikitak ika sanoyej yonajkomankaj on tlakamej ijkuak Joab, motlayekankau noueyi rey, onechajtitlan, pero xonikmat tlinon nochijtikakta.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Kemaj on rey okijlij:</div>
<div class="p"> —Ompa on xmotelketsa, niman ompa xmokaua. Ahimaas ijki okichiu.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Chika ijkuakon oajsik on tlakatl yejuan ualeua Etiopía, niman okijlij:</div>
<div class="p"> —Xseli in kuajli tlajtojli noueyi rey. Aman toTEKO yomitsmakak tetlanilistli noueyi rey. Yomitsmanauij de ipan inma on yejuan omitstlauelitakej noueyi rey.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>On rey okitlajtoltij:</div>
<div class="p"> —Niman on telpochtli Absalón, ¿kuajli nemi?</div>
<div class="p">On tlakatl okinankilij: </div>
<div class="p">—Kuajli yeskia tla nochimej on yejuan motlauelikniuan noueyi rey, niman nochimej yejuan xipan mitsitaj, niman nochimej yejuan mitsnekiliaj tlen xkuajli, ijkon tlamiskiaj kenon telpochtli.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Ijkuak on rey ijkon okak, sanoyej onajman niman otlejkok ipan on ikalijtik kampa kochi yejuan onkakta ipan ikuapachol on tepantli ne ikalakiyan on ueyikalpan. Ompa sanoyej opeu kichokilia. Niman chika tlejkotiaya, kijtouaya: “¡Nokoneu Absalón! ¡Nokoneu Absalón! ¡ Más kuajli yeskia tla nejua nimikiskia! ¡Nokoneu, Absalón, nokoneu!”<span id="bookmarks33"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
