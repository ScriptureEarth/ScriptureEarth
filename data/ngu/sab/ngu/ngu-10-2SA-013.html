<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-10-2SA-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Amnón iuan onotekak Tamar</div></div><a id="v1"></a>
<div class="m">
<div class="c-drop">13</div> Absalón, itelpoch David, kipiyaya se ikniu yejuan sanoyej kualtetsin katka yejuan itoka katka Tamar. Niman Amnón, okse itelpoch David, sanoyej okuelitak niman okinek Tamar on itlakpaikniu, <span id="bookmarks1"></span> <a id="v2"></a><span class="v">2</span><span class="vsp">&nbsp;</span>hasta okualotlak ika sanoyej kinekiya. Tamar xe kaman yakaj tlakatl iuan notekaya, niman Amnón xkinextiliaya kenijki itlaj kichiuilis. <span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero Amnón kipiyaya se iprimo yejuan sanoyej kimatiya ken tlakakayaua, itoka katka Jonadab. Yejua katka ikoneu Simea, yejuan  ikniu David.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Se tonajli okitlajtoltij Amnón:</div>
<div class="p"> —¿Tlinon mopan nochiua tiikoneu on rey? ¿Tline nesi cada mojmostla más titlanautiu? ¿Xtinechtlajtlajtouilis?</div>
<div class="p"> Amnón okinankilij:</div>
<div class="p">Nejua nikuelita Tamar, ikniu Absalón.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj Jonadab okijlij:</div>
<div class="p"> —Xmotekati ipan motlapech niman xchiua kitl tikualo. Niman ijkuak yas motataj David mitsontas, xkijli: “Por favor, xkuajtitlani nokniu Tamar para ma nechtlakualtiki, niman ma nechchijchiuili itlaj tlakuajli nikan, para ijki nejua nikitas niman nikuas on yejua nechmakas."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Yejua ika, Amnón onotekak ipan itlapech niman onochiu kitl kualo. Niman ijkuak on rey okitato, Amnón okijlij:</div>
<div class="p">—Nimitstlajtlanilia para ma uajla nokniu Tamar niman nikan ma nechchijchiuili ome memelatsin, niman yejua ma nechtlakualti.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj David okintitlan itlajtojkauan ichan Tamar para okijlijtoj:</div>
<div class="p">—Xuiya ichan mokniu Amnón, niman xchijchiuili tlakuajli para ma tlakua.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Tamar oyaj ichan Amnón kampa yejua onoya. Niman sa no ompa kampa Amnon ueli kitaya, Tamar okimaxakualoj harina, okuektlalij niman okikxitij.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Kemaj okonkuik on sartén niman ompa okitlalilij on memelatsitsimej, pero Amnón xokinek otlakuaj. Kemaj okinnauatij on yejuan ompa nemiyaj ma uajkijsakan.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak nochimej yokiskej, Amnón okijlij Tamar: </div>
<div class="p">—Xkuaki nikan on tlakuajli kampa nejua nikochi niman xnechtlamaka.</div>
<div class="p"> Tamar okonkuik on memelatsitsimej yejuan yokichijchijka, niman okiktilij ikniu Amnón.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero ijkuak Tamar ononisiuij itech Amnón para okimakak itlakual, yejua okajsik, niman okijlij:</div>
<div class="p"> —Xuajla noknijtsin, niman xmoteka nouan.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Tamar okinankilij:</div>
<div class="p">—Ka, nokniu, maka xnechpijpinajti, pampa nikan ipan totlalpan Israel xijki nochiua. ¡Maka xchiua on tlen sanoyej xkuajli!<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¿Kanon nias ika in nopinaualis? Niman tejua, mitsitaskej ipan nochi Israel ken sen xompayejyeua. Nimitstlajtlanilia para xtlajto iuan on rey, niman yejua xnonenekis para mouan ninonamiktis.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Pero Amnón xokinek okak, niman pampa más kojtik kakta xken Tamar, okichiualtij para iuan ma noteka.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pero sakin Amnón sanoyej okimat tlauejli itechika.  Más okitlauelitak xken ijkuak kinekiya. Kemaj okinauatij:</div>
<div class="p">—Xmokuiteua niman xuiya.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Tamar okinankilij:</div>
<div class="p"> —¡Ka nokniu, pampa tla tinechtotoka de nikan más ueyi tlajtlakojli yes, xken on yejuan yotinechchiuilij!</div>
<div class="p">Pero Amnón xokak, <span id="bookmarks16"></span> <a id="v17"></a><span class="v">17</span><span class="vsp">&nbsp;</span>yej okonots itlakeual, niman okinauatij:</div>
<div class="p">—Xkixti in siuatl de nikan niman kuajli xtsakua on tsakuijlotl.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>On itlakeual okixtij Tamar ne kiauak, niman kuajli okisaku on tsakuijlotl. Tamar kitlalijtiaya sen ueyak tlakentli* yejuan sanoyej kualtsin, tlakentin yejuan kitlaliayaj on ichpochuan on rey.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejua okitsayan on ueyak tlakentli* yejuan  kitlalijtiaya, onoxinilij tlikonextli ipan itsontekon, niman onixtlapachoj ika imauan, niman kemaj oyaj ochokatiaj ipan ojtli.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Absalón, ikniu, okitlajtoltij:  </div>
<div class="p"> —¿Tla ijkon, mokniu Amnón yejua ijkin omitschiuilij?  Tla ijkon, maka tikteijlis nokniu pampa yejua mokniu.  Maka sanoyej xkomatstia in tlen onochiu. </div>
<div class="p">Ijkuak Tamar onotak iselti, onokau ichan ikniu Absalón. <span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak on rey David okimat on tlen onochiu, sanoyej okualan.  Pero xokajuak ikoneu Amnón pampa yejua kakta iyenkuiyokoneu yejuan sanoyej kinekiya.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Absalón xitlaj* okijlij Amnón, maski sanoyej kitlauelitaya pampa ika onajauiltij ikniu Tamar.<span id="bookmarks22"></span></div>

<div class="s"><div id="s2">Absalón okimiktij Amnón </div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ipan ome xipan, itlakeualuan Absalón kinximiliayaj iborregos ne Baal-hazor, nisiu on kalpan de Efraín, niman Absalón okintekuitlan nochimej itelpochuan on rey para tlakuaskej iuan.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>No okitato on rey, niman okijlij:</div>
<div class="p">—Notlakeualuan kinxintokej noborregos. Nikneki para tejua niman molapeliuikauan xnemikan nouan ipan on iluitl yejuan nikchiua.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Pero David okinankilij:</div>
<div class="p">—Ka, nokoneu, xuelis tiaskej tinochimej. Xnikneki timitsmakaskej sanoyej ueyi tekitl.</div>
<div class="p">Niman maski Absalón sanoyej okitlajtlanilij para ma uiya, David xokinek oyaj, pero okitiochiu.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kemaj Absalón okijlij:</div>
<div class="p">—Tla tejua xuelis tias, nimitstlajtlanilia ma uiya nouan nokniu Amnón.</div>
<div class="p">Niman David okitlajtoltij Absalón:</div>
<div class="p"> —¿Tline tikneki ma uiya mokniu Amnón?<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Pero Absalón sanoyej okitlajtlanilij.  Yejua ika, on rey onokalaktij para Amnón ma uiya niman oksekimej itelpochuan. Absalón yokitlalijka miyek tlakuajli ken para se rey.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman yokinnauatijka itlakeualuan: “Xkitakan, ijkuak Amnón yotlauan niman ijkuak nemechijlis xmiktikan, xmiktikan.  Maka xmojmojtikan para nenkichiuaskej pampa nejua nemechnauatia. Aman tej, xmoyoleuakan niman xmoyolchikauakan.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Yejua ika, okitlakamatkej itlanauatil Absalón, niman okimiktijkej Amnón.  Ijkuak on oksekimej itelpochuan on rey okitakej yokimiktikej Amnon, otlejkokej ipan iminmulas niman ocholojtekej.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Ijkuak sanken* nemiyaj ipan ojtli, David okak kitl “Absalón nochimej yokinmiktij itelpochuan, niman kitl xakaj onomanauij”.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kemaj on rey ouajnotelkets, okitsayan itlaken pampa sanoyej onajman niman onotlajkal ipan tlajli. Nochimej on itekitkauan yejuan ompa nemiyaj no okitsayankej imintlaken.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Pero Jonadab, itelpoch Simea yejuan ikniu David, okijtoj:</div>
<div class="p"> —No rey, maka xnemili tla nochimej yokinmiktijkej motelpochuan.  San Amnón okimiktijkej, pampa ijki yokijtojka Absalón on tonajli ijkuak Amnón ika onauilitij ikniu, Tamar. <span id="bookmarks32"></span> <a id="v33"></a><span class="v">33</span><span class="vsp">&nbsp;</span>Yejua ika, maka xneltoka norey tla nochimej motelpochuan omikkej. San mokoneu Amnón yomik.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Chika Absalón cholouaya, on soldado yejuan tlacuidarouaya, ontlachix uejka niman okintak miyekej tlakamej uajtemouayaj ipan on ojtli de Horonaim, ipan inakastlan on tepetl. Kemaj on soldado yejuan tlacuidarouaya okijlito on rey ika okintak tojlanmej tlakamej uajtemotiayaj ipan on ojtli de Horonaim.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Niman Jonadab okijlij on rey:</div>
<div class="p"> —Ye uajlajtokej mokoneuan norey ijkon ken nejua yoniknemilijka.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Ijkuak kemach otlan tlajtojtikatka, oyejkotetskej itelpochuan on rey, niman opeu sanoyej chokaj.  On rey niman on itekitkauan no sanoyej chokayaj.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Niman Absalón ocholojteu, niman oyaj itech Talmai, irey Gesur yejuan  itelpoch Amiud.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Niman ompa onokau yeyi xipan. Niman David mojmostla kichokiliaya imikilis itelpoch Amnón.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Pero ijkuak yoyolseu de on imikilis, sanoyej okinek kitas Absalón.<span id="bookmarks39"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
