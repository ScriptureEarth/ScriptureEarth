<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='ngu-11-1KI-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Abiam rey katka ne Judá</div></div>
<div class="r"><div id="r1">(<span class="reflink"><a href="ngu-14-2CH-013.html#v1">2 Cr 13.1-22</a></span>)</div></div><a id="v1"></a>
<div class="m">
<div class="c-drop">15</div> Abiam opeu tlamandaroua ken rey ne Judá ijkuak Jeroboam, ikoneu Nabat, kuikaya matlaktli uan chikueyi xipan ika tlamandarouaya ken rey ne Israel,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>niman otlamandaroj yeyi xipan ne Jerusalén. Inanaj itoka katka Maaca, ichpoch katka Absalón.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Abiam no ijki okichiu nochi on tlajtlakoltin yejuan itataj okichiu. Ijkon tej, xokitokak toTEKO Dios ika nochi iyojlo ken okitokak David, iueloj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pero pampa toTEKO sanoyej okitlajsojtlak David, okauilij para Abiam, ikoneu, sakin* yejua ma tlamandaro ken rey ne Jerusalén. Niman toTEKO no okichiu para Abías ma kipiya sen ikoneu yejuan okipatlak para otlamandaroj ken rey, niman yejuan okimanauij Jerusalén.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ijkon onochiu pampa toTEKO sanoyej okipakaitak David ika sanoyej kuajli onouikak, niman xkaman okitlalkauij itlanauatiluan toTEKO. San sejpa otlajtlakoj itech toTEKO ika on tlen okichiuilij Urías on hitita.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6-7</span><span class="vsp">&nbsp;</span>Chika nemiya, Roboam nochipa okipix nouijsokilistli iuan Jeroboam. Niman Abiam no okipix iuan Jeroboam ipan nochi inemilis. Ipan on amamoxtli* kampa tlajkuilolnestikaj iminnemilis on reyes de Judá, ompa kijtoua inemilis Abiam, niman ompa kijtoua nochi tlen okichiu.<span id="bookmarks6-7"></span> <a id="v8"></a><span class="v">8</span><span class="vsp">&nbsp;</span>Niman ijkuak omik Abiam, okitôkakej ne kampa toktôkej iachtojtajuan ipan Iueyikalpan David. Kemaj Asa, ikoneu, kej yejua okalak rey.<span id="bookmarks8"></span></div>

<div class="s"><div id="s2">Asa rey katka ne Juda</div></div>
<div class="r"><div id="r2">(<span class="reflink"><a href="ngu-14-2CH-014.html#v1">2 Cr 14.1-5</a></span>; <span class="reflink"><a href="ngu-14-2CH-015.html#v16">15.16-19</a></span></div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Asa opeu tlamandaroa ken rey ne Judá ijkuak Jeroboam kuikaya sempoajli xipan ika tlamandarouaya ken rey ne Israel,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>niman otlamandaroj 41 xipan ne Jerusalén. Iauelaj itoka katka Maaca, ichpoch katka Absalón.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>ToTEKO okipakaitak Asa pampa okichiu nochi tlen kuajli, no ijki ken okichiu David, iuejkatataj.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Asa okinkixtij ipan on país, on ajauilnenkej yejuan kinmauistiliayaj iminídolos ipan on pipitikej tiopamej, niman okinmejkuanij nochi on ídolos yejuan okinchijchijkaj iachtojtajuan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman Maaca, iauelaj, okixtilij on itoka yejuan ika kiueyiteneuayaj. Ijkin kitokayotiayaj: “Tonantsin Reina”. Yejua okixtilij pampa otlanauatijka ma kichijchiuakan sen ídolo sanoyej tetlajyeloj kampa okixneskayotijkej on diosa Asera ipan se kojtli. Asa, okitsontek on kojtli* kampa nestikatka on ídolo, niman okitlatij itech on pitentsin ayajtok itoka Cedrón.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Maski Asa xokinxoxotonij on tiopantsitsimej kampa kinmauistiliaj on ídolos, yejua nochipa okitokak toTEKO ika nochi iyojlo.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Niman nochi on oro niman plata yejuan yejua iuan itataj yokiyaxkatijkaj toTEKO, okitlalij ipan iueyitiopan toTEKO.<span id="bookmarks15"></span></div>

<div class="s"><div id="s3">Asa okichiu sen pacto* iuan Ben-adad</div></div>
<div class="r"><div id="r3">(<span class="reflink"><a href="ngu-14-2CH-016.html#v1">2 Cr 16.1-10</a></span>)</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Asa nochipa okipix nouijsokilistli iuan Baasa, on rey de Israel.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman ijkuak Baasa oyaj okuijsokito on ueyitlalpan Judá, okinoyaxkatij* on ueyikalpan Ramá, niman opeu kiyeualtsakua para on rey de Judá xok ueliya kalaki nion kisa iueyitlalpan Judá iuan isoldados.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj, Asa okixtij nochi on oro niman on plata yejuan sanken* onkatka ipan iueyitiopan toTEKO niman ipan ipalacio. Nochi yejua in okititlan inuan itlapeliuikauan para ma kiktikan ne Damaso para kimakaskej Ben-adad yejuan rey ne Siria. Ben-adad ikoneu katka Tabrimón, niman ixuiu katka Hezión. No ijki, otlanauatij para ijkin ma kijlikan:<span id="bookmarks18"></span> <a id="v19"></a><span class="v">19</span><span class="vsp">&nbsp;</span>“Ma tikchiuakan sen pacto* tejua niman nejua, ken okichijkej totajuan. Nikan nimitstitlanilia oro niman plata yejuan nimitstlayokolia. Pero xxotoni on pacto* yejuan tikpiya iuan Baasa, on rey de Israel para makasa ma techuijsokiki."<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Niman Ben-adad onokalaktij ika on tlen okijlij on rey Asa, niman okintitlan on soldados inuan intlayekankauan para okinuijsokitoj on iuejueyikalpanuan Israel. Yejuamej okinnoyaxkatejkej Ijón, Dan, Abel-bet-Maaca, nochi on iueyitlalpan Cineret niman iueyitlalpan Neftalí.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak Baasa okimat on tlen yonochiu, xok otlan kiyeualtsakua on ueyikalpan Ramá, niman oyaj para Tirsa.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj on rey Asa okintekuitlan nochimej on chanejkej ne Judá niman nion se xonokau, para okipaleuijkej okimejkuanijkej on temej niman on kojtin* yejuan on rey Baasa okitekitiltij para kiyeualtsakuaskia on ueyikalpan Ramá. Niman on rey Asa okintekitiltij on temej niman on kojtin* para okiyeualtsaku on ueyikalpan Geba niman Mizpa, yejuan onkaj ipan iueyitlalpan Benjamín.<span id="bookmarks22"></span></div>

<div class="s"><div id="s4">Imikilis Asa</div></div>
<div class="r"><div id="r4">(<span class="reflink"><a href="ngu-14-2CH-016.html#v11">2 Cr 16.11-14</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Judá, ompa kijtoua inemilis Asa. Ompa kijtoua nochi on uejueyi tlajtlamach* yejuan okichiu, niman kinteneua on uejueyikalpanmej yejuan okinchijchiu. </div>
<div class="p">Ijkuak Asa ye ueuentsin katka okualok ipan ikxiuan,<span id="bookmarks23"></span> <a id="v24"></a><span class="v">24</span><span class="vsp">&nbsp;</span>niman ijkuak omik, okitlaltôkakej kampa toktôkej iachtojtajuan, ne kampa kuitiaj Iueyikalpan David. Kemaj Josafat, ikoneu, kej yejua okalak rey.<span id="bookmarks24"></span></div>

<div class="s"><div id="s5">Nadab rey katka ne Israel</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ijkuak Asa kuikaya ome xipan ika tlamandarouaya ken rey ne Judá, Nadab, itelpoch Jeroboam, okalak rey ne Israel, niman otlamandaroj ken rey ome xipan.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Pero Nadab okichiu tlen xkuajli ixpan toTEKO pampa no ijki otlajtlakoj ken itataj, niman ijkon okichiu para on israelitas no ma tlajtlakokan.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Pero Baasa, ikoneu Ahías, yejuan kisaya itech itribu* Isacar, okitlajtouilij para kimiktis. Okimiktito Nadab ipan on ueyikalpan itoka Gibetón, yejuan iminueyikalpan on filisteos chika yejua iuan on soldados israelitas kiyejyeualtsakutikatkaj on ueyikalpan Gibetón para kuijsokiskiaj.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Baasa okimiktij Nadab niman okalak rey de Israel. Ijkuakon, Asa kuikaya yeyi xipan ika okalak rey ne Judá.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Niman ijkuak Baasa kemach okalak rey, okimiktij nochi ifamilia Jeroboam. Xakaj okau yoltikaj ijkon ken toTEKO yokijtojka nochiuas, ijkuak okijlij Ahías on tiotlajtojketl yejuan chantiya ne Silo.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Ijkin onochiu, pampa Jeroboam okichiu miyek tlajtlakojli, niman okichiu para on israelitas no ma tlajtlakokan. Yejua ika, toTEKO iminDios on israelitas, sanoyej okualan.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Ipan on amamoxtli* kampa tlajkuilolnestikaj iminnemilis on reyes de Israel, ompa tlami kijtoua inemilis Nadab, niman ompa kijtoua nochi tlen okichiu.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Asa nochipa okipix nouijsokilistli iuan Baasa, on rey de Israel.<span id="bookmarks32"></span></div>

<div class="s"><div id="s6">Baasa rey katka ne Israel</div></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Ijkuak Asa kuikaya yeyi xipan ika tlamandarouaya ken rey ne Judá, Baasa, itelpoch Ahías, okalak rey ne Israel. Otlamandaroj ken rey 24 xipan, niman ochantik ipan on ueyikalpan Tirsa.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Pero Baasa okichiu tlen xkuajli ixpan toTEKO, pampa no ijki otlajtlakoj ken Jeroboam, yejuan okichiu para on israelitas ma tlajtlakokan.<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
