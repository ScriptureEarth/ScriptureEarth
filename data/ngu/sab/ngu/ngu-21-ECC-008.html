<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-21-ECC-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">8</div> Xnemi yakaj yejuan no ijki ken sen tlamatki, nion xnemi yejuan kimati ken nochi tlaojonkaj. Sen tlakatl tlamatki, nochipa nesi ipan ixayak ika paki, niman kichiua para ma tenotski.<span id="bookmarks1"></span></div>

<div class="s"><div id="s1">Xtlakamatikan on yejuan tekiuaj</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Xchiua on tlen mitsnauatia on rey, pampa ijki yotimotlajtolmakak ixpan Dios.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Maka xisijkakisa ixpan on rey. Maka xchiua on tlen xkuajli, pampa yejua uelis mitschiuilis tlen kinekis.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On tlen tlanauatia on rey ijki nochiua, niman xakaj uelis kitlajtoltis tline ijkon kichiua.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sen tlakatl yejuan kichiua tlen kinauatiaj, xitlaj ipan nochiuas tlen xkuajli, niman yejuan tlamatki kajsikamati kamanon niman kenijki kichiuas.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ika tlen melauak, kipiya kamanon niman kenijki nochiua on tlen nochiua, pero iueyi problema sen tlakatl<span id="bookmarks6"></span> <a id="v7"></a><span class="v">7</span><span class="vsp">&nbsp;</span>on ika xkaman kimati on tlen nochiuas, niman xakaj nemi akin kijlis on tlen nochiuas.<span id="bookmarks7"></span></div>

<div class="s"><div id="s2">Xakaj uelis kiteltis on mikilistli</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Xakaj tlakatl uelis kiueyakilis on nemilistli, nion xakaj uelis kiteltis on mikilistli. Xakaj uelis nomanauis de on mikilistli. On xkuajli tlakatl xitlaj ika kipaleuis on tlen xkuajli kichiua.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Nochi in onikitak pampa oninotekimakak para nikmatis on tlen nochiua ipan in tlaltikpaktli, niman no onikitak ika sen tlakatl kipiya poder para ika nauiltia niman kichiuilia tlen xkuajli okse tlakatl.<span id="bookmarks9"></span></div>

<div class="s"><div id="s3">Onkaj tlen nochiua yejuan xitlaj kijtosneki</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>No ijki yonikitak ika on xkuajkualtin tlakamej, yejuan xkaman oyajkej ipan on ueyitiopan, ijkuak mikij niman kintôkaj, sanoyej kinueyiteneuaj, niman ipan on ueyikalpan kampa okichijkej on tlen xkuajli, kelkauaj on tlen xkuajli okichijkej. Yejua in no sen tlaixkajkayaualistli,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>pampa ijkuak xnimantsin castigarouaj sen tlakatl yejuan kichiua tlen xkuajli, on oksekimej tlakamej kinemiliaj xtlajtlakojli kichiuaskej on tlen xkuajli.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Maski sen tlajtlakolej yejuan kichiua miyekpa on tlen xkuajli uejkaui nemi, nikmatstikaj ika on yejuan kitlakaitaj Dios más kuajli impan nochiua.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on yejuan xkuajkualtin tlakamej impan nochiua on tlen xkuajli, niman innemilis panos ken itlaj tlaseuajlotl pampa xkitlakaitaj Dios.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ipan in tlaltikpaktli nochiua tlamach yejuan xtikajsikamatij: on kuajkualtin tlakamej tlajyouiyaj ken tla xkuajkualtin yeskiaj, niman on xkuajkualtin tlakamej nemij ikan paktli ken kuajkualtin yeskia. ¡Nejua nikijtoua ika in no san tlaixkajkayaua!<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Yejua ika nikijtoua: "Ma onya pakilistli." Niman on tlakatl ipan in tlaltikpaktli ma tlakua, ma tlaoni niman ma paki. Ijkin ma kichiua pampa in san yejua uelis kichiuas ika on tlen kitlani ijkuak tekiti chika kipiya inemilis yejuan Dios kimaka ipan in tlaltikpaktli.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijkon tej, más oninotekimakak para ninomachtis niman nikmatis nochi tlen nochiua ipan in tlaltikpaktli. Oninomachitij ijkuak tlajokaj niman tlayoua ijkuak xok ueliya nikochi nion achijtsin.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijkin, más kuajli onikitak ika sen tlakatl xueli kajsikamati on tlen Dios kichiua, nion on tlen nochiua ipan in tlaltikpaktli. Maski sanoyej oniktejtemoj on tlen niknekiya nikmatis, xoniknextij. Niman maski sen tlamatki kijtoskia ika kixmati, xmelauak kinextia.<span id="bookmarks17"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
