<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-25-EZK-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Temachistijli yejuan kijtoua ika on tlakamej yejuan xmelauak tiotlajtojkej kiseliskej castigo</div></div><a id="v1"></a>
<div class="m">
<div class="c-drop">13</div> ToTEKO onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xtiotlajto ikan notokatsin de on tlinon xkuajli impan nochiuas on tiotlajtojkej de ne Israel,  on tiotlajtojkej yejuan san yejuamej kinejnemiliaj tlinon kijtouaj. Xkinmijli ma kakikan ika nejua nemoTEKO Dios ijkin nikijtoua:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>'¡Sanoyej tlajyouiskej on yejuan xmelauak tiotlajtojkej,  yejuan san yejuamej kinejnemiliaj tlinon kijtouaj niman xnejli kiseliaj on tlatlachalistli ken ipan intemikpan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Israelitas, on nemotiotlajtojkauan sanenkaj nemij, ken itlaj on ostotsitsimej yejuan tlakojkoyoniaj ipan sen ueyikalpan kampa tlaxoxotontok.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nemejuamej tiotlajtojkej xitlaj nenkichiuaj para nenkuektlaliskej intepanchinanuan on israelitas para ma kojtitiakan,  niman ijki uelis nomanauiskej de on intlauelikniuan yejuan nejua nemoTEKO Dios nikomintitlanilis.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>On nemotlatlachalis ken ipan nemotemikpan yejuan nenkijtouaj nenkipiyaj, niman on nemotiotlajtol, xmelauak. Nenkijtouaj ika nejua nemechtitlani para xteijlikan notlajtol, pero nejua xitlaj nemechnauatia xteijlikan.  ¡Niman nenkinemiliaj nochiuas on tlinon yonenkijtojkej!<span id="bookmarks6"></span> <a id="v7"></a><span class="v">7</span><span class="vsp">&nbsp;</span>¡On tlatlachalistli ken ipan temiktli yejuan nenkijtouaj nenkipiyaj, xmelauak!  ¡On nenmotiotlajtol san tlakajkayaualistli!  Nenkijtouaj ika on tlinon nenkiteijliaj yejua notlajtol maski xitlaj onemechijlij xteijlikan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Yejua ika tej, nejua nemoTEKO Dios ijkin nikijtoua:  Pampa nemejuamej san nentlakajkayajtokej,  niman nenkijtouaj nenkipiyaj tlatlachalistli ken ipan temiktli maski xnejli,  ninokuepas nemotlauelikniu.  ¡Nejua akin ninemoTEKO Dios ijki yonikijtoj nochiuas!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nejua nemechcastigaros nemejuamej tiotlajtojkej yejuan nenkijtouaj nenkipiyaj tlatlachalistli ken ipan nemotemikpan niman ijkon nentlakajkayauaj.  Nemejuamej xteuan nentlapoualtin yeskej itech on notlapejpeniluan israelitas ijkuak nosentlaliskej.  On nenmotoka xtlajkuilolnestias kampa tlajkuilolnestiaskej imintoka on israelitas, nion xnenmokuepaskej ipan on tlajli Israel.  Niman ijki nemejuamej nenkimatiskej ika nejua ninemoTEKO Dios.'<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Ijki tej, nenmopan nochiuas pampa onenkinkajkayajkej on notlapejpeniluan. Onenkinmijlijkej nochi kuajli onkaj maski xnejli. Onenkichijkej ken ijkuak sen tlakatl kichijchiua sen tepantli yejuan xkojtitikaj. Kemaj kixpetsoua ika tenextli para san tlaixkajkayajtikaj para nochimej kinemiliskej ika kojtitikaj.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero on tepantli de nenmotlakajkayaualis  yejuan nemejuamej onenkixpetsojkej, nimantsin uetsis  pampa nejua nikchiuas para sanoyej chikauak ma kiaui ipan  niman ipan ma xini tejsiutli ken itlaj on temej,  niman nikchiuas sanoyej chikauak ma ajaka.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman ijkuak on tepantli youets, oksekimej mechtlajtoltiskej: '¿Tlinon kuajli okichiu on tenextli yejuan ika onenkixpetsojkaj on tepantli?'<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejua ika tej, nejua nemoTEKO Dios nikijtoua:  Ikan notlauel nikchiuas sanoyej chikauak ma ajaka,  niman nikchiuas sanoyej chikauak ma kiaui  niman ma xini tesiutli ken itlaj on temej  para nochi ma kixoxotoni on tepantli yejuan onenkixpetsojkej ikan tenextli.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On tepantli yejuan onenkixpetsojkej ikan istlakatilistli xoxotonis hasta icimentos.  On nenmoistlakatilisuan xinis nenmopan kenon yetikej temej, niman ompa nenmikiskej.  Niman ijki nenkimatiskej ika nejua ninemoTEKO.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nejua ninotlauelkixtis ika on tepantli niman nemoka nemejuamej yejuan onenkixpetsojkej, niman nikijtos:  'Yopopoliu on tepantli, niman yopopolijkej on yejuan okixpetsojkaj on tepantli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yopopolijkej on tiotlajtojkej yejuan kijtouayaj kipiyayaj intlatlachalis ken ipan intemikpan maski xnejli,  niman kinmijliayaj on chanejkej Jerusalén ika nochi kuajli onkaj maski xnejli.'  ¡Nejua nemoTEKO Dios, ijki nikijtoua!<span id="bookmarks16"></span></div>
<div class="s2"><div id="s2">Temachistijli yejuan kijtoua ika on siuamej yejuan xmelauak siuatiotlajtojkej kiseliskej castigo</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Aman, tejua tlaltikpaktlakatl, xkiminnotsa on siuamej  yejuan ichanejkauan Jerusalén,  yejuan san yejuamej kinejnemiliaj para tenojnotsaj ikan notokatsin.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Xkinmijli ika nejua nemoTEKO Dios ijkin nikijtoua:  '¡Sanoyej nentlajyouiskej nemejuamej siuamej yejuan sanoyej nenkinkajkayauaj on notlapejpeniluan ikan on cintas de naualyotl yejuan nenkinchijchiuaj para ika nochimej nomasalouaj!  Niman no nenkinchijchiuaj velos de naualyotl para nochimej ika nokuatlapachouaj niman ijki nemejuamej nenkinyekanaj ipan iminnemilis.  Pampa ijkon nenkinkajkayajtokej on notlapejpeniluan israelitas, ¿nenkinemiliaj nenmomanauiskej de on mikilistli?<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nemejuamej, san ika keski mapichtli cebada niman ika keski pantlatlajko, omechtlaxtlauilijkej pampa onenchijkej naualyotl}, niman xnennechtlakaitaj inmixpan nochimej on notlapejpeniluan israelitas. Nenkinmiktiaj yejuan xkinmelauaya mikiskej,  niman nenkinkauiliaj ma nemikan yejuan uej kemaj kinmelauaya mikiskej.  Ijki nenkinkajkayauaj on notlapejpeniluan, niman kineltokaj nenmotlakajkayaualis.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Yejua ika tej, nejua nemoTEKO Dios nikijtoua:  Nejua sanoyej nennechkualaniaj  pampa nenkinchijchiuaj on cintas de naualyotl yejuan ika nochimej nomasalouaj,  yejuan ika nenkintlatlaliliaj on notlapejpeniluan ken totomej yeskiaj.  Nejua nikinmanauis on notlapejpeniluan nemotech,  niman nikinmakauas kenon totomej ijkuak kinmakauaj para ma patlanikan.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nejua nemechkuilis on velos  niman nikinmanauis on notlapejpeniluan de nemejuamej  niman de on nemonaualyo yejuan ika yonenkinnaualuijkej.  Xokaman oksejpa nenkinkajkayauaskej.  Niman ijki nemejuamej nenkimatiskej ika nejua ninemoTEKO.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nemejuamej ikan nenmotlakajkayaualis, yonenkintlamachilispolojkej on kuajkualtin tlakamej.  Yonenkinchiuilijkej on tlen nejua xniknekiya impan ma nochiua.  Niman on yejuan xkuajkualtin tlakamej,  uej onenkinyolchikajkej  para sanken ma kichiuakan on tlinon xkuajli,  para nejua maka ma nikinmaka nemilistli.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Yejua ika, nemejuamej xok nenkiteijliskej on tlatlachalistin ken ipan temiktli yejuan xmelauak,  niman xokaman nenkiteijliskej on tiotlajtoltin de on tlen xnejli nochiuas.  Nejua nemechinkuilis on notlapejpeniluan yejuan nemomak nemij. Ijkuakon, nemejuamej nenkimatiskej ika nejua ninemoTEKO.' "  <span id="bookmarks23"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
