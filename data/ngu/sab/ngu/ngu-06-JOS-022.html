<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Josué 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">22.17 </span><span class=\"ft\">Xkita ipan Números 25.1-9, tlinon onochiu ne Peor.</span></div>"
};

initFootnotes(footnotes);

});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-06-JOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-05-DEU-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-06-JOS-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Josué&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='ngu-06-JOS-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-07-JDG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Rubén, Gad niman on itlajko tribu* Manasés onokuepkej para iminchan </div></div><a id="v1"></a>
<div class="m">
<div class="c-drop">22</div> Kemaj Josué okinsentlalij itribu* Rubén, itribu* Gad niman on itlajko tribu Manasés,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>niman okinmijlij: "Nemejuamej yonenkichijkej nochi yejuan omechnauatij Moisés, itekitkau toTEKO, niman onenkintlakamatkej nochi notlanauatiluan.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nochi in tonaltin yejuan yopanok, niman hasta aman, nemejuamej xonenkinkajkej nemokniuan israelitas, niman onenkichijkej nochi on tlen nemoTEKO Dios omechnauatij.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Aman nemoTEKO Dios yokichiu tlen okiprometeroj niman yokinmakak seuilistli nemokniuan israelitas. Aman tej, xuiyan nemochan, ipan on tlaltin yejuan Moisés itekitkau toTEKO omechmakak kampaka ikisayan tonaltsintli de on río Jordán.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>San nemechtlajtlanilia xmotlajkalikan xchiuakan on tlanauatijli niman on ley yejuan omechmakak Moisés itekitkau toTEKO. Xtlajsojtlakan nemoTEKO Dios, niman xmouikakan nochipa ipan iojui. Xtlakamatikan nochi itlanauatiluan. Xtekipanokan ikan nochi nemoyojlo niman ikan nochi nemoalma."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ijkuak Josué otlan ijkin kinmijlia, okintiochiu, niman yejuamej ononauatijkej. Kemaj oyajkej iminchan.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>(Moisés yokinmakaka on tlaltin itlajko tribu* Manasés, ipan on región de Basán. Niman on okse itlajko tribu Manasés, Josué okiminmakak on tlaltin intech on israelitas kampaka ikalakiyan tonaltsintli de on río Jordán.) Ijkuak Josué okintiochiu niman okinnauatij ma uiyan iminchan,<span id="bookmarks7"></span> <a id="v8"></a><span class="v">8</span><span class="vsp">&nbsp;</span>no okinmijlij: “Aman nemejuamej nenyauij nemochan ikan miyek tlajtlamach*. Nenkipiyaj sanoyej miyek yolkej, plata, oro, bronce , hierro niman tlakentin. Ijkuak nenmajsiskej, seki xkinmakakan nemokniuan in yejuan onenkinkuilijkej nemotlauelikniuan.”<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ijki tej itribu Rubén, itribu Gad niman itlajko tribu Manasés okiskej intech on oksekimej israelitas ne Silo ipan on iueyitlalpan Canaán, para onokuepkej ipan on tlajli ipan iueyitlalpan Galaad kampa kipiyayaj tlaltin ijkon ken toTEKO otlanauatij itechkopa Moisés.<span id="bookmarks9"></span></div>

<div class="s"><div id="s2">On tlaixpan* itech on río Jordán</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ijkuak itribu* Rubén, itribu Gad niman on itlajko tribu Manasés oajsikej itenko on río Jordán, kampa sanken* katka ipan on ueyitlalpan Canaán, okichijchijkej itech on río sen ueyi tlaixpan*.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ijkuak on oksekimej israelitas okimatkej ika on tribus de Rubén, Gad niman itlajko tribu Manasés okichijchijkej sen tlaixpan, itech itlalnamikiyan on tlajli de Canaán, itech on río Jordán, ipan iminueyitlalpan on israelitas,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>onosentlalijkej ne Silo para yaskej kominuijsokiskej on imikniuan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero achtoj okititlankej Finees yejuan itelpoch on tiopixki Eleazar, para ma uiya ne Galaad kampa nemiyaj on tribus de Rubén, Gad niman itlajko tribu Manasés.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Iuan oyajkej majtlaktlimej on uejueyitlayekankej israelitas, se tlayekanki de cada tribu yejuan no se tlayekanki katka itech se clan. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochimej yejuamej oyajkej Galaad kampa nemiyaj on tribus de Rubén, Gad niman itlajko tribu Manasés, niman okinmijlijkej:<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>—Tejuamej titlajtouaj intenkopa nochimej on ikoneuan toTEKO.  ¿Tline nenkinekij nenkauaskej toTEKO ika on tlen nenkichiuaj? ¿Tline onenkichijchijkej sen tlaixpan* yejuan ika nenkiteititiaj ika xipan nenkitaj on Dios de Israel? <span id="bookmarks16"></span> <a id="v17"></a><span class="v">17</span><span class="vsp">&nbsp;</span>¿Xnenkelnamikij on tlajtlakojli yejuan sekimej okichijkej nepa kampa itoka Peor<span class="footnote selectable" id="F-0"><sup>a</sup></span>, niman toTEKO otechcastigaroj ikan se ueyi kokolistli, yejuan hasta aman tikijyouiyaj? <span id="bookmarks17"></span> <a id="v18"></a><span class="v">18</span><span class="vsp">&nbsp;</span>¿Xnenmixtojtomij yejua ika on? ¿Aman nemejuamej no ijki nenkinekij nemoxeloskej itech toTEKO?  Tla aman ixpan toTEKO nemoyoltechikauaj, mostla yejua kualanis intechika nochimej on israelitas.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tla nenkitaj ika on ueyitlalpan yejuan omechmakakej xchipauak para nenkimauistiliskej toTEKO, xuajlakan nanika ipan itlal toTEKO kampa onkaj itiopan. Xkuikan sen ueyitlalpan totech.   Pero maka xmoyoltechikauakan itech toTEKO nion touan, ika nenkichijchiuaj sen tlaixpan yejuan xitlaixpan toTEKO Dios.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Xkelnamikikan ika Acán, ikoneu Zara, otlajtlakoj ixpan toTEKO ijkuak okimayau tlen toTEKO otlanauatijkaj para ma kixoxotonikan. Niman san ipampa itlajtlakol, toTEKO okualan iminuan nochimej on israelitas. Xsan Acán omik ipampa itlajtlakol.<span id="bookmarks20"></span></div>

<div class="s"><div id="s3">Okichijchijkej on tlaixpan* pampa kitlajsojtlaj toTEKO</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj on tribus de Rubén, Gad niman on itlajko tribu Manasés okinnankilijkej on tlayekankej israelitas, niman okinmijlijkej:<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>—ToTEKO Dios, yejua melauak ueyixtikaj xken on oksekimej dioses. Yejua kimatstikaj ika in tlaixpan* otikchijchijkej xpampa tla yotitoyoltechikajkej noso para tiktlalkauiskej. Yejua kimatstikaj, niman tiknekij nenmochimej xmatikan ika xijki ken nenkijtouaj. Niman tla xmelauak, tla ijkon, xtechmiktikan. <span id="bookmarks22"></span> <a id="v23"></a><span class="v">23</span><span class="vsp">&nbsp;</span>Tla otikchijchijkej in tlaixpan para tiktlalkauiskej toTEKO, noso para tikinmakaskej uentin yejuan tlatla, noso de trigo noso cebada , noso uentli para yoltlalilistli, tla ijkon, ma toTEKO techcastigaro.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Otikchijchijkej pampa xtiknekij se tonajli nemouejkakoneuan kinmijliskej touejkakoneuan: ‘Nemejuamej xnenkipiyaj tline nenkimauistiliskej toTEKO, iminDios on israelitas.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>ToTEKO okitlalij on río Jordán para techxelos de nemejuamej yejuan itribu Rubén niman itribu Gad. Nemejuamej xnenkipiyaj tline nenkimauistiliskej toTEKO.’ Tla ijkon nochiuas, kas nemouejkakoneuan kichiuaskej  para touejkakoneuan xok kimauistilijkej toTEKO.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yejua ika otiknemilijkej tikchijchiuaskej sen tlaixpan*, pero xpara ipan tiktlatiskej uentli para toTEKO noso tiktemakaskej okseki uentli.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Yej para nemejuamej niman tejuamej niman touejkakoneuan ma tikelnamikikan ika tejuamej uelis tikmauistiliskej toTEKO, niman uelis tikuentlaliskej uentin yejuan tlatlas, uentin para on tlajtlakojli niman de yoltlalilistli. Ijki, nemouejkakoneuan xuelis kinmijliskej touejkakoneuan: “Nemejuamej xnenkipiyaj tline nenkimauistiliskej toTEKO”.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Tla yakaj ijkon techijlia, noso ijkon kimijliaj touejkakoneuan, tejuamej uelis ikin titenankiliskej: “Xkitakan, toachtojtajuan okichijchijkej in itlaixpan toTEKO xpara ipan kintlatiskej uentin, nion para ipan tiktemakaskej okseki uentin, yej okichijchijkej san para nesis ika nemejuamej niman tejuamej, san sekan tinemij.”<span id="bookmarks28"></span> <a id="v29"></a><span class="v">29</span><span class="vsp">&nbsp;</span>"Maka kaman tiknemiliskej titoyoltechikauaskej itech toTEKO, noso tiktlalkauiskej,  nion tikchijchiuaskej okse tlaixpan kampa tikinuentlaliskej uentin yejuan tlatlas, uentli de trigo noso cebada, noso okseki uentin, aparte de itlaixpan* toTEKO Dios yejuan onkaj ixpan on tabernáculo* kampa nemi Dios."<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Ijkuak on tiopixki Finees, iuan imintlayekankauan on israelitas, yejuan no tlayekankej de on clanes yejuan iuan yayaj, okakkej on tlen okijtojkej on tribus de Rubén, Gad, niman on itlajko tribu Manasés sanoyej okuelkakkej.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kemaj Finees, itelpoch on tiopixki Eliazar, okinmijlij:</div>
<div class="p">—Pampa nemejuamej xonemoyoltechikajkej itech toTEKO, aman tikmatij ika toTEKO nemi touan, niman xtechcastigaros.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Ijkuak nochi in yonochiu, Finees niman on yejuan iuan yayaj ononauatijkej niman okiskej de on tlajli Galaad para oyajkej ipan on tlajli Canaán, kampa nemiyaj on oksekimej israelitas. Niman ijkuak on israelitas yejuan nemiyaj Canaán okintlajtlajtouilijkej kenijki otenankilijkej on yejuan de oksekimej tribus,<span id="bookmarks32"></span> <a id="v33"></a><span class="v">33</span><span class="vsp">&nbsp;</span>okuelkakej on tlen okinmijlijkej, niman okiueyilijkej toTEKO Dios. Kemaj xokaman okinemilijkej kinuijsokiskej on tribus de Rubén niman de Gad nion para kinxoxotoniliskej iminueyitlalpan.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Inuejkakoneuan Rubén niman de Gad okitokayotijkej on tlaixpan: "Teixpantilistli” pampa okijtojkej: " In tlaixpan ken sen testigo para techelnamiktis ika tinochimej tikpiyaj san se yejua toTEKO Dios."<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
