<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 32</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;32&nbsp;&nbsp;</a></span>
  <span class="button"><a href='ngu-25-EZK-033.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On ajmankachokistli ipampa irey Egipto</div></div><a id="v1"></a>
<div class="m">
<div class="c-drop">32</div> Ipan on achtoj tonajli de on ika majtlaktli uan ome metstli, ijkuak tikuikayaj majtlaktli uan ome xipan ika otechuikakej ne Babilonia, toTEKO oksejpa onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xajmankachoka ipampa on rey de Egipto niman ijkin xkijli:</div>
<div class="p"></div>
<div class="q top-spacing">‘Tejua rey de Egipto, timomatiya ika tinemi ken sen kojtik león, intsajlan on naciones;</div>
<div class="q">pero tejua, yej ken tisen temojmojtij ayolki</div>
<div class="q">yejuan titlakoxonia ijtik on río Nilo.</div>
<div class="q">Ikan mokxiuan tiktlajlotia on atl, niman tikmoyaua on ayajtok.’ ”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Ijkin kijtoua toTEKO Dios:  “Maski tejua tinemi intsajlan on kalpanmej kampa tojlan, nejua timitschapanilis nomatlau niman nimitsajtsis.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nimitstejchiuilanas ipan tlajli niman ompa  nimitstlajkalteuas para xmiki.  Nikchiuas para nochimej on totomej yejuan patlantinemij ipan cielo ma notlalikan mopan,  niman nikchiuas para on tepeyolkej ma tekitlakuakan ikan on momikatlalnakayo.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>On monakayo yejuan yopalan de momikatlalnakayo, nikchajchayauas ipan on tepemej niman ipan on ixtlauamej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nejua nikapalos on tlajli ikan moyesyo,  niman on moyesyo ajsis hasta ipan on tepemej,  niman ika temiskej on atlautin.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkuak nejua nimitspopolos, nikchiuas para ipan on cielo ma tlayouatia,  niman makasa ma petlanikan on sitlalimej;  niktlapachos on tonaltsintli ikan tlilijki moxtli, niman on metstli xok oksejpa petlanis.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>San tejua mopampa nikchiuas para makasa ma petlanikan on sitlalmej yejuan petlanij ipan cielo,  niman nikchiuas para ma tlayouatia ipan mopaís.  ¡Nejua akin niiTEKO Dios Israel ijki yonikijtoj nochiuas!<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>'Ijkuak impan on países yejuan xtikinmixmati onmachiyas ika yonimitspopoloj,  nejua nikchiuas para miyekej ipan on kalpanmej ma nomojtikan.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Mopampa tejua nikchiuas para miyekej kalpanmej sanoyej ma nomojtikan;  iminreyes sanoyej kuekuetlakaskej ijkuak kitaskej inmixpan nikayakachoua noespada.  Ijkuak timikis, yejuamej sanoyej mojkakuekuetlakaskej pampa xkinekiskej no ijki mikiskej.”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>ToTEKO Dios, ijkin okijlij on rey de Egipto:  “Iespada on rey de Babilonia mitsmiktis.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nejua nikchiuas para on soldados de Babilonia yejuan nion xteiknelianij, ma kinmiktikan on miyekej mosoldados.  Yejuamej kipopoloskej on moueyilis niman on moueyimatilis tejua Egipto,  niman nochiuiyan kampa titlamandaroua miyek tlakatl mikis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nejua nikinmiktis nochimej on moyolkauan yejuan konij atl ipan moríos;  nion yolkej nion tlakamej, xokaman oksejpa kichojcholoskej on moau para kimoyauaskej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ijkuakon, nikchiuas para on moau nochipa ma chipauak niman yolik ma yajto ken itlaj on aceite.  ¡Ijki nochiuas pampa nejua akin niiTEKO Dios Israel, ijki yonikijtoj nochiuas!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ijkuak nikauas Egipto kenon xalpatlakan,  niman xok yakaj chantis ipan on país,  ijkuakon kimatiskej ika nejua niDios.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'On siuamej yejuan chantij ipan on sesentlamantikej naciones nokuikatiskej in ajmankakuikatl yejuan nokuikatiaj ijkuak yakaj miki.  Nokuikatiskej ipampa Egipto niman impampa on tojlamej egipcios yejuan mikiskej.  ¡Nochi on melauak nochiuas, pampa nejua akin niiTEKO Dios Israel, ijki yonikijtoj nochiuas!"<span id="bookmarks16"></span></div>
<div class="s2"><div id="s2">Egipto nemi kampa nemij on yejuan yomikej</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ipan on kaxtojli tonajli de on ika majtlaktli uan ome metstli, ijkuak tikuikayaj majtlaktli uan ome xipan ika otechuikakej ne Babilonia,  toTEKO oksejpa onechnots, niman onechijlij:<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Tejua tlaltikpaktlakatl, xmokuikati in kuikatl yejuan nokuikatiaj ijkuak yakaj miki.   Ijkin xkinkuikatlali on tojlamej egipcios: </div>
<div class="b">&nbsp;</div>
<div class="q">‘On egipcios yejuan uejueyixtokej, onxinij tlatsintlan ijtik in tlajli,</div>
<div class="q">niman ajsij ipan on tlalkontin kampa ye nemij on mikatsitsimej de oksekimej naciones.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Nemejuamej egipcios, </div>
<div class="q">¿nenkinemiliaj nemejuamej más sanoyej kualtetsin nemonación, xken on oksekimej naciones?</div>
<div class="q">Melauak tej ika ka.   Yejua ika tej, xontemokan ijtik nemotlalkon,  niman no xmotemakan kampa xintitemij on yejuan xokineltokakej Dios.'</div>
<div class="b">&nbsp;</div><span id="bookmarks19"></span><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'On egipcios mikiskej iminuan on yejuan kinmiktiskej ipan nouijsokilistli.  On espada ye kuajli yokitentijkej para kinmiktiskej nochimej on tojlamej egipcios.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kampa nemij on mikatsitsimej ne miktlan,  on uejueyitlayekankej de oksekimej naciones inka uetskaskej on egipcios iminuan on yejuan iminuan nopaleuiyaj.  Ijkin kijtoskej:  '¡Yotitemoko para nikan touan tinemis tejuamej yejuan xtikneltokaj Dios, on yejuan on totlauelikniuan okinmiktijkej ipan on nouisokilistli.'<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'Ompa ne miktlan no nemi on rey de Asiria iminuan nochimej isoldados yejuan tlalpachijtokej iyeualkan yejua itlalkon.  Nochimej yejuamej omikkej ipan nouijsokilistli.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Okintlaltôkakej ipan on tlalkontin kampa más uejkatlan.  On iminsoldados, miyekej sanoyej kinmakajsiyaj ijkuak nemiyaj,  pero omikkej ipan on nouijsokilistli,  niman aman kiyejyeualojtokej itlalkon on rey asirio.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>'No, ompa okitlaltôkakej on rey de Elam,  iminuan nochimej isoldados yejuan kiyejyeualojtokej yejua itlalkon. Nochimej yejuamej omikkej ipan nouijsokilistli,  niman oxinitoj kampa más uejkatlan de in tlajli.  Ijkuak yejuamej nemiyaj,  oksekimej naciones sanoyej kinmakajsiyaj,  pero aman xok kintlakaitaj intsajlan on mikatsitsimej  yejuan xonechneltokakej nejua akin niDios.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Imikatlalnakayo on rey de Elam, onkaj intsajlan nochimej on isoldados yejuan no mikatsitsimej.  Nochimej yejuamej xonechneltokakej nejua akin niDios niman omikkej ipan nouijsokilistli,  niman aman kiyejyeualojtokej itlalkon on rey Elam.  Ijkuak yejuamej nemiyaj,  oksekimej naciones sanoyej kinmakajsiyaj,  pero aman xok kintlakaitaj intsajlan on mikatsitsimej.  Onokajkej intsajlan on yejuan okinmiktijkej.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>'No ijki, ompa okitlaltôkakej on rey Mesec niman on rey Tubal iminuan nochimej insoldados yejuan kiyejyeualojtokej intlalkon on iminreyes.  Nochimej yejuamej xonechneltokakej nejua akin niDios niman omikkej ipan nouijsokilistli.  Ijkuak yejuamej nemiyaj, no sanoyej kinmakajsiyaj miyekkan.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Yejuamej xokintlaltôkakej ikan tlakaitalistli ken on yejuan okintlaltôkakej iminuan iminteposuan de nouijsokilistli ijkuak oyajkej miktlan. Xokintlaltôkakej kenon yejuan okintlalilijkej iminespadas tlatsintlan de imintsontekon niman iminescudos okintlalilijkej tlapani ipan inmikatlalnakayo, niman no sanoyej kinmakajsiyaj miyekkan.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Niman tejua rey de Egipto, no ompa tinemis iminuan on yejuan xonechneltokakej nejua akin niDios. Tejua mitsmiktiskej niman mitstlaltôkaskej intsajlan on yejuan okinmiktijkej ipan nouijsokilistli.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>'No, ompa nemi on rey de Edom iminuan iuejueyitekiuajkauan.  Maski yejuamej sanoyej uejueyixtikatkaj ikan ueyi poder,  aman nemij intsajlan on yejuan omikkej ipan nouijsokilistli;  tlaltoktôkej intsajlan on mikatsitsimej yejuan xonechneltokakej nejua akin niDios.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'Ompa nemij nochimej on yejuan uejueyitlayekankej katkaj, yejuan chanejkej katkaj kampaka norte de Israel  niman yejuan chanejkej katkaj ipan on ueyikalpan Sidón.  Yejuamej sanoyej uejueyixtikatkaj,  niman ipampa iminueyi poder, oksekimej sanoyej kinmakajsiyaj,  pero aman no yotemotoj kampa nemij on yejuan omikkej ipan nouijsokilistli;  aman yej nemij ipan pinaualistli. Yejuamej xonechneltokakej nejua akin niDios,  niman ne kampa tlaltoktokej xok kiseliaj tlakaitalistli intsajlan on yejuan okinmiktijkej ipan nouijsokilistli,  yejuan no nemij ipan intlalkon.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>'Niman ijkuak on rey de Egipto mikis,  niman ne miktlan kintas nochimej on oksekimej naciones,  noyoltlalis  pampa kitas ika xsan yejua omik iuan nochimej on isoldados. <span id="bookmarks31"></span> <a id="v32"></a><span class="v">32</span><span class="vsp">&nbsp;</span>Maski nejua onikchiu para nochiuiyan sanoyej ma kimakajsikan  ijkuak yejua nemiya ipan in tlaltikpaktli, yejua iuan nochimej isoldados kintlaltôkaskej intsajlan on xompayejyeuamej yejuan omikkej ipan nouijsokilistli, yejuan xonechneltokakej nejua akin niDios. ¡Nejua akin niiTEKO Dios Israel, ijki nikijtoua nochiuas!"<span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
