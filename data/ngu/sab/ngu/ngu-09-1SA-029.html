<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 29</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-028.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;29&nbsp;&nbsp;</a></span>
  <span class="button"><a href='ngu-09-1SA-030.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On rey Aquís xokauilij David kinuijsokis on israelitas</div></div><a id="v1"></a>
<div class="m">
<div class="c-drop">29</div> On filisteos okinsentlalijkej nochimej insoldados ne kampa itoka Afec. Niman on israelitas uej okitlalijkej incampamento itech on amejli yejuan onkaj ne Jezreel.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On tlayekankej filisteos xexelijtiayaj, sekimej de 100 soldados niman sekimej de se mil. Yejuamej yayaj tlayakapan, niman David iuan on tlakamej yejuan kinyekanaya uej yayaj tlakuitlapan iuan Aquís.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On tlayekankej filisteos okitlajtoltijkej Aquís:</div>
<div class="p">—¿Tlinon kichiuaj nikan in hebreos*?</div>
<div class="p">Niman Aquís okiminnankilij:</div>
<div class="p">—In yejua David yejuan katka iueyitekitkau Saúl, iminrey on israelitas. Ye kipiya keski xipan ika nemi nouan niman hasta aman xitlaj* kichiua itlaj tlen xkuajli.  <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Pero on tlayekankej filisteos okualankej itech on rey Aquís, niman okilijkej:</div>
<div class="p">—Xnauati ma uiya ipan on ueyikalpan yejuan otikmakak, niman maka ma uiya touan ipan in nouijsokilistli pampa uelis nokuepas totlauelikniu niman kinekis techuijsokis. Yejua kinemilis ika iteko kiselis ikan pakilistli tla kinmiktis tosoldados niman kinmakas intsontekonuan.   <span id="bookmarks4"></span> <a id="v5"></a><span class="v">5</span><span class="vsp">&nbsp;</span>In yejua on David yejuan kiteneuayaj ijkuak nokuikatiayaj kijtouayaj:</div>
<div class="q top-spacing">"¡Se mil tlakamej okinmiktij Saúl, </div>
<div class="q">    niman 10 mil okinmiktij David!"<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj Aquís okonnots David niman okijlij:</div>
<div class="p">—Nimitsijlia ixpan toTEKO ika tejua sanoyej tikuajli tlakatl, niman nikuelita ken titlauijsoki touan. Desde ijkuak otiuajlaj hasta aman, xkaman nikita tla tikchiua itlaj tlen xkuajli. Pero on tlayekankej filisteos xmitsseliaj.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yejua ika tej, xmokuepa kuajlotika para maka más tikinkualanis.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Niman David okinankilij Aquís:</div>
<div class="p">—¿Tlinon xkuajli onikchiu? ¿Tlinon otinechitilij xkuajli onikchiu ipan nochi in tonaltin, yejuan ika xtikneki ma nikinuijsokiti motlauelikniuan?<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Aquís okinankilij David:</div>
<div class="p">—Nejua kuajli nikmati ika sanoyej kuajli moyojlo ken se iángel Dios, pero on tlayekankej filisteos yokijtojkej: “Maka xuiya touan ipan on nouijsokilistli”.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yejua ika, mostla saniman tejua niman nochimej on tlakamej yejuan tikinyekana xmokuepakan nemochan.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkon tej, uajmostla saniman kualkan, David niman on tlakamej yejuan kinyekanaya onokuitejkej niman oyajkej ipan imimpaís on filisteos, chika on filisteos yayaj para Jezreel.<span id="bookmarks11"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
