<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-14-2CH-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Salomón okichijchiu on ueyitiopan</div></div>
<div class="r"><div id="r1">(<span class="reflink"><a href="ngu-11-1KI-006.html#v1">1 R 6.1-38</a></span>)</div></div><a id="v1"></a>
<div class="m">
<div class="c-drop">3</div> Salomón opeu kichijchiua iueyitiopan toTEKO ne Jerusalén, ipan on tepetl Moriah kampa toTEKO okinotitijkaj David, on itataj. David yokijtojka para ompa kichijchiuaskej on ueyitiopan, kampa Ornán, on jebuseo, kiteiniaya itrigo.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On ueyitiopan opeu kichijchiuaj ipan on ika ome tonajli de on ika ome metstli, ijkuak Salomón kuikaya naui xipan ika okalak rey.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>On cimientos* yejuan okitlalij Salomón para okichijchijkej on ueyitiopan ichkich in tlatemachijtli katka: 27 metros ika ueyak niman 9 metros ika patlauak.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On kalixpan yejuan okichijchijkej iyakapan on ueyitiopan kipiyaya 9 metros ika ueyak niman 9 metros ika patlauak, niman ika uejkapan no kipiyaya 9 metros. Salomón okalauilij oro yejuan más kuajli nochiuiyan ijtik ikalixpan on ueyitiopan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman ijtik on ueyi kalijtik okitlapachoj on tepantli ikan tablas de pino. Kemaj okalauilijkej oro yejuan más kuajli, niman ipan okixneskayotijkej palmeras niman cadenas.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman kemaj okitlajmachyotijkej ikan temej yejuan kualtsitsimej para okualnextijkej. On oro yejuan okalauilijkej, katka yejuan más kuajli yejuan kisa iueyitlalpan Parvaim.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ijkon tej, Salomón okalauilij oro nochiuiyan ijtik on ueyitiopan: ipan on tlapalokojtin, ipan ikiauatempanuan niman ipan itsakuijlouan. Niman ipan itepanuan on ueyitiopan okimixneskayotijkej querubines*.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>No ijki, okichijchiu on kampa Más Tlayekkan, niman kipiyaya 9 metros ika ueyak, no ijki ken ika patlauak on ueyitiopan. Niman ika patlauak no kipiyaya 9 metros. Kemaj okalauilij oro yejuan más kuajli. On oro yejuan okalauilij, katka kanaj 20 mil kilos.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On clavos yejuan okintekitiltijkej katkaj de tlajko kilo cada se. No, okiminalauilij oro on kalijtikej yejuan tlakpak okinchijchijkej.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>No ijki, salomón otlanauatij ma kinchijchiuakan omemej querubines para okintlalijkej ijtik on ueyitiopan kampa Más Tlayekkan. Niman on querubines no okiminalauilijkej oro.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Iminmastlakapaluan on omemej querubines katkaj 9 metros san se ueyi, pampa cada se kipiyaya ome metro ipan 25 centímetros. Se imastlakapal sen querubín notelojtikatka ipan itepan on kalijtik, niman on okse imastlakapal notelojtikatka iuan ikuayak imastlakapal on okse querubín.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki, imastlapakapaluan on okse querubín, yejuan no ichkichmej katkaj ken imastlakapaluan on achtoj querubín, se no notelojtikatka iuan itepan on kalijtik, niman on okse imastlakapal no notelojtikatka iuan ikuayak imastlakapal on okse querubín.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejuamej in querubines yejuan iminmastlakapaluan katkaj 9 metros san se ueyi. Ijkatikatkaj, niman ontlachixtikatkaj kampaka onkaj on ueyi kalijtik.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>No otlanauatij ma kichijchiuakan on yekcortina ikan tela yejuan morada, azul, chichiltik, niman tela de lino, niman okitlajmachyotijkej ikan querubines.<span id="bookmarks14"></span></div>

<div class="s"><div id="s2">On ome pilar</div></div>
<div class="r"><div id="r2">(<span class="reflink"><a href="ngu-11-1KI-007.html#v15">1 R 7.15-22</a></span>)</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Salomón no okichijchiu ome pilar yejuan kipiyaya kanaj 16 metros ika uejkapan para okitlalij ixpan on ueyitiopan. Iminkuatlajmachyo on pilares kipiyayaj ome metro ipan 25 centimetros ika uejkapan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>No, okinchijchiu cadenas yejuan katkaj ken koskatl, niman okintlalij inkuatipan on pilares. Niman no okinchijchiu 100 granadas para okintlalij ipan on cadenas.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On pilares okintlalij ixpan on ueyitiopan, se tlayekmakopa niman okse tlaopochmakopa. On pilar yejuan okitlalij tlayekmakopa okitokayotij Jaquín, niman on yejuan okitlalij tlaopochmakopa okitokayotij Boaz.<span id="bookmarks17"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
