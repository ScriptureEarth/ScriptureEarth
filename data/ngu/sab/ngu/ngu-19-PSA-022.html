<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Salmos 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "ngu-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-19-PSA-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Salmos&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='ngu-19-PSA-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ajmankatsajtsilistli niman kuikatlalijli para toTEKO</div></div>
<div class="b">&nbsp;</div><a id="v1"></a>
<div class="m">
<div class="c-drop">22</div> NoDios, noDios,</div>
<div class="q">¿tline yotinechtlalkauij?</div>
<div class="q">¿tline xtiuajlau para tinechamanauis?</div>
<div class="q">¿tline xtikita nochokilis?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>No Dios, nochi tonajli nimitsnotsa niman xtinechnankilia.</div>
<div class="q">Niman nochi tlayoua nimitsnotsa niman xnikselia neseuijli.</div>
<div class="b">&nbsp;</div><span id="bookmarks2"></span><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Pero tejua tiyektli;</div>
<div class="q">tejua tirey, niman on israelitas mitsueyiteneuaj.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Totajuan okitlalijkej inyojlo motech;</div>
<div class="q">okitlalijkej inyojlo motech, </div>
<div class="q">niman tejua otikinmanauij.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Omitstlajtlanilijkej xkimpaleui, </div>
<div class="q">niman tejua otikinmanauij;</div>
<div class="q">okitlalijkej inyojlo motech, </div>
<div class="q">niman tejua xotikinkau.</div>
<div class="b">&nbsp;</div><span id="bookmarks5"></span><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Pero nejua maski nitlakatl, </div>
<div class="q">ninomati ken sen niokuilin yeskia;</div>
<div class="q">¡nejua noka uetskaj </div>
<div class="q">niman nechchichiita nochi tlakatl!<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Yejuan nechitaj nechpijpinauiyaj;</div>
<div class="q">nechtempilichiuiliaj</div>
<div class="q">niman hasta nokuauiuixouaj.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Kijtouaj:</div>
<div class="q">"Yejua in tlakatl, okitlalij iyojlo itech toTEKO;</div>
<div class="q">tla ijkon, yejua ma kimakixtiki."</div>
<div class="q">Tla iTEKO kitlajsojtla, ma kimanauiki".</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Tejua otikchiu para ma nitlakati itech nonanaj,</div>
<div class="q">niman kemaj otikchiu para ma nechnapalo nonanaj.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Desde ijkuak nejua xe ninemiya,</div>
<div class="q">tejua ye tinechcuidarouaya;</div>
<div class="q">desde ijkuak ninemiya ijtik nonanaj,</div>
<div class="q">tejua ye tinoDios katka.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Maka tej, tinechkauas,</div>
<div class="q">pampa on tlajyouilistli ye notech yejkotikaj,</div>
<div class="q">niman xnikpiya akin nechpaleuis.</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>On notlauelikniuan yonechyejyeualojkej ken itlaj toros,</div>
<div class="q">kenon tlauelejkej toros yejuan ualeuaj ipan on ueyitlalpan Basán.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Nanalkaj ken itlaj leones yejuan sanoyej tlauelejkej,</div>
<div class="q">hasta kamakoyauij niman nopan yauij.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Yoninokau ken itlaj atl yejuan toyaui;</div>
<div class="q">noomiyouan yokejkelonkej;</div>
<div class="q">noyoltsin yonokuep ken itlaj cera yejuan pâti nojtik.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Sanoyej yonikamauak hasta xok ueli nitlajtoua;</div>
<div class="q">nonenepil hasta yopepechiuito nokopak.</div>
<div class="q">¡Yotinechkau ipan on tlalkuechtli </div>
<div class="q">ken yakaj mikatsintli!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>On tlakamej xompayejyeuamej yonechyejyeualojkej </div>
<div class="q">ken itlaj chichimej;</div>
<div class="q">nomauan niman nokxiuan onechinkojkoyonilijkej.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Hasta ueli nikita keski omitl nikpiya,</div>
<div class="q">niman on notlauelikniuan sanoyej nechtlajtlataj </div>
<div class="q">niman nechixkechiaj.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Okojkotonkej notlaken niman okinomajmakakej,</div>
<div class="q">niman ipan okichijkej suertes.</div>
<div class="b">&nbsp;</div><span id="bookmarks18"></span><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Pero tejua noTEKO yejuan tinechmaka fuerzas,</div>
<div class="q">¡maka xnechtlalkaui, </div>
<div class="q">yej amanaman xuajla para xnechpaleuiki!<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Xmanaui nonemilis de on espada;</div>
<div class="q">maka tinechkauilis nechmiktiskej on chichimej.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Xnechpaleui maka nechkuaskej on leones;</div>
<div class="q">¡xnechpaleui maka nechtejteuiskej on tepeuakaxtin!</div>
<div class="b">&nbsp;</div><span id="bookmarks21"></span><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Nejua, nikinnojnotsas nokniuan de tejua,</div>
<div class="q">niman nimitsueyiteneuas imintsajlan on yejuan mitsneltokaj,</div>
<div class="q">ijkuak nosentlaliaj para mitsmauistiliaj.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>¡Xkueyiteneuakan toTEKO nemejuamej yejuan nenkitlakaitaj!</div>
<div class="q">¡Xkititikan tlakaitalistli nemejuamej ikoneuan Jacob!</div>
<div class="q">¡Xmauistilikan nemejuamej ikoneuan Israel!<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Yejua xkichichiua</div>
<div class="q">nion xkichichiita intlajyouilis yejuan mayankej,</div>
<div class="q">niman xniyana de yejuamej.</div>
<div class="q">¡Yej kaki ijkuak se kinotsa para ma kipaleui!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Nimitsueyiteneuas imixpan on tojlamej yejuan mitsneltokaj</div>
<div class="q">ika nochipa tikchiua on tlen tikprometeroua.</div>
<div class="q">Imixpan on yejuan mitstlakaitaj</div>
<div class="q">nimitsmakas nochi tlen onimitsprometerouilij.</div>
<div class="b">&nbsp;</div><span id="bookmarks25"></span><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Nemejuamej yejuan mayankej,</div>
<div class="q">xtlakuakan hasta kampa nemixuiskej.</div>
<div class="q">Nemejuamej yejuan nenkitejtemouaj toTEKO, </div>
<div class="q">xkueyitenauakan, niman xpiyakan ueyi nemilistli.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Nochi tlakatl de nochimej naciones,</div>
<div class="q">yejuan nennemij imanian in tlajtikpaktli,</div>
<div class="q">xkelnamikikan toTEKO niman xuajlakan itech.</div>
<div class="q">¡Xmotlakuantelketsakan itech!<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ijkon xchiuakan pampa toTEKO yejua rey,</div>
<div class="q">niman yejua tlamandaroua ipan nochi naciones.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Xmotlakuantelketsakan niman xmauistilikan san yejua,</div>
<div class="q">nemochimej yejuan xitlaj* mechpoloua,</div>
<div class="q">nemochimej yejuan nemokuepaskej tlalkuechtli,</div>
<div class="q">pampa nemejuamej xuelis nenkiteltiskej on nemomikilis.</div>
<div class="b">&nbsp;</div><span id="bookmarks29"></span><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Nouejkakoneuan kimauistiliskej toTEKO,</div>
<div class="q">niman nochipa kiteneuaskej yejua ipan nochi innemilis.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>On yejuan xe tlakatij kintlajtlajtouiliskej</div>
<div class="q">ika toTEKO kichiua tlen melajki,</div>
<div class="q">niman no kintlajtlajtouiliskej nochi on tlajtlamach tetlatlachalistin </div>
<div class="q">yejuan yokichiu.<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
