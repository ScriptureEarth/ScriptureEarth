<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='ngu-07-JDG-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tola onochiu juez</div></div><a id="v1"></a>
<div class="m">
<div class="c-drop">10</div> Sakin ijkuak Abimelec yomik, Dios okitlalij sen temanauijketl intech on israelitas. On tlakatl itokatka Tola yejuan kisaya itech itribu* Isacar. Ikoneu katka Fúa niman ixuiu katka Dodo. Tola chantiya ipan on ueyikalpan itoka Samir ipan itepeyoj Efraín,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>niman okinyekan on israelitas 23 xipan hasta kaman omik. Niman okitôkakej ipan on ueyikalpan Samir.<span id="bookmarks2"></span></div>

<div class="s"><div id="s2">Jair onochiu juez</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Kemaj Dios okitlalij okse tlayekanketl intech on israelitas. Yejua itoka katka Jair, yejuan ualeuaya Galaad niman okinyekan on israelitas 22 xipan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Jair okimpix 30 itelpochuan. Cada se kipiyaya ipoloko*, niman cada se kipiyaya iueyikalpan ipan iueyitlalpan Galaad kampa tlamandarouaya. On 30 uejueyimej kalpanmej sanken* kintokayotiaj iuejueyikalpanuan Jair.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ijkuak Jair omik, okitôkakej ipan on ueyikalpan Camón.<span id="bookmarks5"></span></div>

<div class="s"><div id="s3">On filisteos niman amonitas okintlajyouiltijkej* on israelitas</div></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero on israelitas oksejpa okichijkej tlen xkuajli ixpan toTEKO niman opeu kinmauistiliaj iminixneskayouan on ídolos Baal, niman Astarot. Niman no kinmauistiliayaj on dioses de on naciones Siria, Sidón, Moab, Amón niman Filistea. Okitlalkauijkej toTEKO niman xok okimauistilijkej.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yejua ika toTEKO sanoyej okualan iminuan niman okintemaktilij intech on filisteos niman amonitas.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Desde ijkuakon, para 18 xipan on filisteos niman on amonitas, sanoyej okintlajyouiltijkej* on israelitas, yejuan chantiyaj Galaad, iokse lado on río Jordán kampaka ikisayan tonaltsintli, ipan iminueyitlalpan on amorreos.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On amonitas no okipanokej on río Jordán para okinuijsokitoj on intribus Judá, Benjamín niman Efraín. On israelitas sanoyej kintlajyouiltiayaj niman xok kimatiyaj kenijki nomanauiskej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj okitsajtsilijkej toTEKO, niman okijlijkej: "toTEKO Dios, yotitlajtlakojkej mixpan, pampa otimitstlalkauijkej. Yej otikinmauistilijkej on yejuan xnejli dioses."<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman toTEKO okiminnankilij: "Nemejuamej omechtlajyouiltijkej on egipcios, amorreos, amonitas,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>sidonios, amalecitas niman on madianitas. Niman ijkuak nemejuamej onennechtlajtlanilijkej ma nemechmanaui, nejua onemechmanauij.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero maski onemechpaleuij, nemejuamej onennechtlalkauijkej niman onenkinmauistilijkej oksekimej yejuan xnejli dioses. Yejua ika, nejua xokaman nenmechmanauis.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>¡Xuiyan xkintlajtlanilitij on yejuan xnejli dioses yejuan onenkintlapejpenijkej! ¡Yejuamej ma mechmanauikan ijkuak xok nenkimatij kenijki nemomanauiskej!"<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj on israelitas okinankilijkej toTEKO: "Yotitlajtlakojkej. Xtechchiuili tlen tejua tiknekis, pero aman xtechikneli* niman xtechmanaui."<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj, on israelitas okinxoxotonijkej on dioses para oksejpa okimauistilijkej toTEKO. Niman toTEKO xok okixikoj kitas kenijki tlajyouiyayaj on israelitas.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Ijkuak on amonitas onosentlalijkej niman onochachantijkej ne Galaad, on israelitas onosentlalijkej niman onochachantijkej ne Mizpa.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>On israelitas yejuan chantiyaj ne Galaad niman imintlayekankauan, onoijlijkej: “On yejuan tlayekanas para kominuijsokiskej on amonitas, yejua tlayekanki yes imintech nochimej on chanejkej Galaad.”<span id="bookmarks18"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
