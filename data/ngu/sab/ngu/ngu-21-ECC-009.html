<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-21-ECC-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nochi tlakatl mikis</div></div><a id="v1"></a>
<div class="m">
<div class="c-drop">9</div> Ika tlen melauak, nejua oninotekimakak para onikixtlaloj, niman ouel oniknextij ika Dios kinyekana on tlen kichiuaj on tlakamej kuajkualtin niman tlamatkej.  Sen tlakatl xkimati tla oksekimej kitlasjojtlaskej noso tla kitlauelitaskej, pampa xkimati tlinon ipan nochiuas.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nochimej sano ijki impan nochiua: on yejuan yolmelajki niman on yejuan xyolmelajki, on yejuan kuajli tlakatl niman on yejuan xkuajli tlakatl, on yejuan yolchipauak niman on yejuan xyolchipauak, on yejuan tlauentlalia niman on yejuan xtlauentlalia, on yejuan xtlajtlakolej niman on tlajtlakolej, on yejuan notlajtolmaka ixpan Dios niman on yejuan xnotlatolmaka.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>In yejua on tlen xkuajli nochiua ipan in tlaltikpaktli: ika nochimej sano ijki impan nochiua. No ijki, ika iyojlo sen tlakatl tentika ika on tlen xkuajli; niman on xkuajli tlamachilistli kiyekana iyojlo; niman sakin, ¡ajsi miktlan!<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nochi tlakatl kuajli para kimatis niman tlamachas ika yejkos itlaj tlen kuajli chika nemi; pampa se tlajtojli ijkin kijtoua: "más ueyi kijtosneki sen chichi yoltikaj xken sen león miktok".<span id="bookmarks4"></span> <a id="v5"></a><span class="v">5</span><span class="vsp">&nbsp;</span>In melauak pampa yejuan nemij kimatstokej ika mikiskej, pero on yejuan yomikkej xokuitlaj kimatij, nion xokuitlaj kichaj kiseliskej tlanilistli, niman xakaj kinmelnamiki.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>No ijki ompa tlami intetlajsojtlalis, intlauel niman innexikol; niman xokaman itlaj kichiuaskej de on tlen nochiua ipan in tlaltikpaktli.<span id="bookmarks6"></span></div>

<div class="s"><div id="s2">Xnemikan ikan pakilistli</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yejua ika, aman xpakatlakua; xpakaoni movino, pampa Dios kita kuajli on tlen tikchiua.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nochipa xtlali motlaken istak, niman xmotlalili ipan motsontekon chauak ajuiyalistli.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Xmopakti ipan in nemilistli iuan on siuatl yejuan tikneki, ipan in motlaixkajkayaualnemilis yejuan Dios mitsmaka ipan in tlaltikpaktli, pampa on san yejua tiktlani ika sanoyej titekiti ipan in tlaltikpaktli.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman nochi tlen uelis tikchiuas, xchiua ikan nochi moyojlo; pampa ipan on tlalkontli kampaka tejua tiau, xitlaj nochiua, nion xitlaj nonemilia, xonkaj tlaixmatkilistli nion tlamatkilistli.<span id="bookmarks10"></span></div>

<div class="s"><div id="s3">On tlen xkuajli nochiua ipan tonemilis</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>No onikitak okseki más ipan in tlaltikpaktli: ika ipan sen tlaksalistli xnochipa tetlani on yejuan más tlaksa, nion ipan sen nouijsokilistli xnochipa tetlani on yejuan más tlauelej; ika on tlamatkej xnochipa kipiyaj tlen kuaskej, nion on tlamachilisyejkej xnochipa nochiuaj ricos,  nion on tlaixmatkej xnochipa kuajli kiminseliaj.  Yej nochimej ajsi tonajli ijkuak kiseliaj tlen kuajli noso xkuajli tla kimelaua noso ka.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki, xakaj tlakatl kimati kamanon itlaj ipan nochiuas: ijkon kenon michimej nokauaj ipan on matlatl, noso on totomej nokauaj kampa kintlatlaliliaj, no ijki sen tlakatl, san ipan yejkotetsi on tlen xkuajli.<span id="bookmarks12"></span></div>

<div class="s"><div id="s4">Más ueyi kijtosneki sen tlakatl yejuan tlamatki, xken sen rey yejuan tonto</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>No ijki, onikitak ipan in tlaltikpaktli sen tlamatkilistli yejuan para nejua ueyi kijtosneki.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ijkin onikitak, sen sanoyej pitentsin kalpan, kampa xtojlan chantiua. Ouajlaj sen ueyixtikaj rey yejuan okiyejyeualoj on kalpan ikan sanoyej miyek soldados niman okitlalilij iyeualkan sen kojtik tlajtlapechtli para ipan opanok niman okuijsok.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ipan on kalpan chantiya sen mayankatlakatl, yejuan tlamatki. Niman ika itlamatkilis ueliskia kimanauiskia on kalpan, ¡pero xakaj okelnamik on tlakatl!<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yejua ika, nejua nikijtoua ika más kuajli tla sen tlakatl tlamatki xken se yejuan kojtik, maski tla itlamatkilis on tlakatl mayanki xakaj kichiuilia cuentaj ijkuak tlajtlajtoua.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Más uelis tikakis iyemankatlajtol sen tlamatki, xken ichikajkatlajtol sen rey tonto yejuan nemi intsajlan on yejuan tontos.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Más tlapaleuiya on tlamatkilistli xken on armastin yejuan kitekitiltiaj ipan guerra. San ika sen tlajtlakolejketl nopopoloua, ueli kixoxotonia miyek tlen kuajli.<span id="bookmarks18"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
