<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Oseas 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 14 }];
var hasIntro = false;
var baseRef  = "ngu-27-HOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-26-DAN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-27-HOS-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Oseas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-27-HOS-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-28-JOL-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">2</div> Ipan on tonajli, on nenmochanejkauan israelitas yejuan tlakamej nenkinmijliskej: </div>
<div class="q top-spacing">"Nemejuamej nenitlapejpeniluan Dios", niman on nenmochanejkauan israelitas yejuan siuamej nenkinmijliskej: "Nemejuamej nenteiknelilistin itech Dios".<span id="bookmarks1"></span></div>

<div class="s"><div id="s1">On siuaauilnenketl Gomer sen ejemplo de on nación Israel yejuan yokitlalkauij toTEKO</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>ToTEKO no onechijlij:  "Xteixpanui on nación Israel yejuan ken nenmonanaj yeskia. Yejua ken sen nosiuau katka, pero onechkau para okintato imekauan, niman aman xok niiueuentsin nion yejua xoc nosiuau. Niman nikijlia:  '¡Maka sa xmouika ken yakaj auilsiuatl! ¡Maka sa xkimpakti on momekauan!'<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Tla yejua xkichiua on tlinon nejua niknauatia, nejua nikauas tetsotsoltik ken ijkuak yejua otlakat. Nikchiuas para ma miki ikan amiktli, ken yakaj yejuan nokaua ipan sen xalpatlajkan kampa xitlaj onkaj atl niman on tlajli sanoyej teuatsaltik.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nejua xnikinmiknelis ikoneuan, pampa okintlakatilij ipan iauilnemilis.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>On nación Israel nouika ken sen siuatl yejuan xkipiya pinaualistli; okipoloj on tetlakaitalistli ijkuak okijtoj: 'Nejua nias nikomintejtemos nomekauan yejuan nechmakaj tlakuajli niman atl; nechmakaj tela de lana niman de lino, niman no nechmakaj aceite niman on tlinon nikoni.'<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Pero nejua niktlatsakuilis ipan iojui ikan uitstli, niman nikyeualtsakuas para makasa kinextis iojui.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Yejua kinekis kintojtokas imekauan yejuan kinemilia kitlajsojtlaj, pero xkominnajsis;  komintejtemos, pero xkiminnextis.  Kemaj ijkuakon yejua kijtos:  'Más kuajli tla ninokuepas itech noachtojueuentsin , pampa iuan yejua más kuajli ninemiya.'<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Pero yejua xkimati ika nejua nikmaka on trigo, on vino niman on aceite de oliva;  nejua onikmakak on plata niman on oro yejuan ika okinnochijchiuilij iídolos.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Yejua ika tej, nejua nikuilis nochi on tlen onikmakak. Yejua xok pixkas, niman xok kipiyas on trigo niman on vino. Niman no, nikuilis on lana niman on lino yejuan ika notlakentiaya.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Inmixpan on imekauan nejua nikauas tetsotsoltik para ma pinaua. ¡Niman xakaj uelis nechteltis ijkuak nicastigaros!<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nejua xok nikauilis ma kichiua on iluimej yejuan kichiua cada semana, cada metstli niman cada xipan. ¡Nikchiuas ma tlami nochi ipakilis!<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Nikixpolouilis nochi on iuvajtlatôkuan niman on ihigueras yejuan kinteneuaya ijkuak kijtouaya:  'In yejua tlaxtlauijli yejuan onechmakakej on nomekauan.'  Nejua tej, nikchiuas para ompa yej ma onyakan uitskojtin niman ma tlakuajkuakan on tepeyolkej tekuanimej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nicastigaros ipampa nochi on tonaltin ijkuak yejua okintlapopochuilij iídolos; ijkuak nokualnextiaya ikan ianillos niman ikoskauan para komintaya on imekauan, niman nejua uej onechelkau. Ijki ipan nochiuas, pampa nejua akin niDios, ijki yonikijtoj ipan ma nochiua.<span id="bookmarks13"></span></div>

<div class="s"><div id="s2">On itetlajsojtlalis toTEKO para on nación Israel</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Pero nejua nikchiuas para on nación Israel oksejpa ma nechmauistili. Nikuikas ipan xalpatlajkan, niman ompa kualtsin niknojnotsas para oksejpa ma nechneki.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj nejua oksejpa nikinkuepilis iuvajtlatôkuan, niman nochi on tlen xkuajli ipan onochiu, nikuepas tlatiochiualistli. Ijkuak nejua niknotsas, yejua oksejpa nechnankilis ken nechnankiliaya ijkuak ichpokatl katka, ken ijkuak onikixtij Egipto.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkuakon xok nechijlis: 'Baal yejua nodios',  yej nejua nechijlis: 'tinoueuentsin.' Ijki nochiuas, pampa nejua akin niDios, ijki yonikijtoj ma nochiua.<span id="bookmarks16"></span> <a id="v17"></a><span class="v">17</span><span class="vsp">&nbsp;</span> Nejua xokaman nikauilis ma kinnotsa on baales niman ma kintokayoti, yej nikchiuas ma kinmelkaua.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Ipan on tonaltin, nejua nikchiuas sen pacto iminuan on tepeyolkej tekuanimej, iminuan on totomej niman iminuan on kouamej,  para makasa ma kinchiuilikan daño on notlapejpeniluan israelitas.  Ipan on país Israel, nikinkixtis nochi on armastin, on arcos, on espadas niman on nouijsokilistli, para ijki, on notlapejpeniluan chantiskej inyolika.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Israel, nejua nimitspiyas ken tinosiuau yeskia para nochipa. Nimitspiyas ikan yolmelajkilistli niman nimitsmakas nochi tlen kuajli, pampa nejua nimitstlajsojtla ikan nochi noyojlo.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua xkaman nimitskauas, niman tejua melauak kuajli tinechixmtis nejua nimoTEKO Dios.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nejua akin nimoTEKO, ijkin nikijtoua:  'Ipan on tonaltin, nejua nitlamoxtemas ipan on cielo para ma kiaui ipan motlal,<span id="bookmarks21"></span> <a id="v22"></a><span class="v">22</span><span class="vsp">&nbsp;</span>niman on motlal mitsmakas trigo, vino niman aceite de oliva. Nochi in, kiselis on ixtlauatl Jezreel.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nejua kuajli nimitschantlalis ipan on tlajli, niman tejua san nejua tinoyaxka yes.  Nejua nikinmiknelis on yejuan onikinteneu: 'Xteiknelilistin', niman notlapejpeniluan yeskej on yejuan onikinteneu: 'Xnotlapejpeniluan.' Niman yejuamej nechijliskej: 'Tejua titoDios'<span id="bookmarks23"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
