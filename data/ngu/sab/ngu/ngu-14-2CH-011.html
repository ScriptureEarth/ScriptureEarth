<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-14-2CH-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">11</div> Ijkuak Roboam oajsik Jerusalén, okinsentlalij 180 mil soldados yejuan okintlapejpenij itech itribu Judá niman itech itribu Benjamín, para kinuijsokiskej on tribus de Israel yejuan nemiyaj kampaka norte de on país, niman para oksejpa kinmandaros nochimej on israelitas.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero toTEKO okinots Semaías, itekitkau Dios, niman okijlij:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Xkijli Roboam, rey de Judá, yejuan ikoneu Salomón, niman nochimej on israelitas de itribu Judá niman Benjamín<span id="bookmarks3"></span> <a id="v4"></a><span class="v">4</span><span class="vsp">&nbsp;</span>ika nikinnauatia para maka kinuijsokiskej iminikniuan. Xkinmijli para nochimej ma nokuepakan iminchan, pampa on tlen onochiu nejua ijki oniknek.”</div>
<div class="p">Ijkuak yejuamej okakakkej on tlen toTEKO okinmijlij, onokuepkej iminchan, niman xok oyajkej para okuijsokitoj Jeroboam.<span id="bookmarks4"></span></div>

<div class="s"><div id="s1">Roboam okintepanyeualtsaku on uejueyikalpanmej ne Judá</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Roboam onochantij Jerusalén, niman okinyeualtsaku ikan tepantli sekimej uejueyikalpanmej ne Judá para okinmanauij.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua okinyeualtsaku ikan tepantli on uejueyikalpan: Belén, Etam, Tecoa,<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Bet-sur, Soco, Adulam,<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Gat, Maresa, Zif,<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Adoraim, Laquis, Azeca,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Zora, Ajalón niman Hebrón. In uejueyikalpanmej onkatkaj ipan iueyitlalpan Judá niman Benjamín.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>No ijki, okuektlalij on tepantli yejuan ika yeualtsakutikatkaj on uejueyikalpanmej. Niman ipan on uejueyikalpanmej okintlalij soldadostlayekankej para ma tlacuidarokan, niman no, ompa okeu tlajtlamach tlakuajli, aceite niman vino.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki, Roboam okintemakak miyek escudos niman lanzas ipan nochimej on uejueyikalpanmej, niman sanoyej kuajli okinyeualtsaku ken xkaman yakaj okse kichiuaya. Ijkon tej, Roboam tlamandarouaya ipan itribu Judá niman Benjamín.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nochimej on tiopixkej niman on levitas de nochi Israel oyajkej ne Judá para onotemakakej itech Roboam.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>On levitas okajtejkej imintlaluan kampa tlajpiyayaj, niman no okajtejkej okseki imintlaluan tlen kipiyayaj para oyajkej Jerusalén niman oksekan tlajtlaluis ipan on ueyitlalpan Judá. Ijkin okichijkej pampa Jeroboam niman ikoneuan xok okinkauilijkej ma kitekipanokan toTEKO ken tiopixkej.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Jeroboam sano yejua okintlalij itiopixkauan ipan on pipitikej tiopanmej ne inkuapan on tepetsitsimej kampa kinmauistiliaj on xkuajkualtin espíritus niman on becerros, ídolos yejuan okinchijchiu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niman on israelitas yejuan ikan nochi inyojlo kinekiyaj kimauistiliskej toTEKO, on Dios de Israel, no oyajkej Jerusalén kenon tiopixkej niman on levitas okichijkej. Ompa oyajkej para okimakakej uentli toTEKO, iminDios iminachtojtajuan.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijki tej, on reino de Judá más okipix poder niman okipaleuijkej Roboam, ikoneu Salomón yeyi xipan, pampa san yeyi xipan onouikak ken onouikak David niman Salomón.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Roboam ononamiktij iuan Mahalat, ichpoch Jerimot, ikoneu David iuan Abihail, ichpoch Eliab, niman ixuiu Isaí.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ikoneuan Roboam iuan Mahalat katkaj: Jehús, Semarías, niman Zaham.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Sakin, Roboam ononamiktij iuan Maaca, ichpoch Absalón. Niman iminkoneuan katkaj: Abiam, Atai, Ziza niman Selomit.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Roboam okipix majtlaktli uan chikueyi isiuauan niman 60 itlakpasiuauan, pero Maaca yejua más kinekiya xken on oksekimej isiuauan. Okimpix 28 ikoneuan yejuan tlakamej niman 60 ichpochuan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Roboam okitlalij Abiam, ikoneu Maaca, tlayekanki intech nochimej itlakaikniuan, pampa kinekiya kitlalis rey.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Roboam kuajli okichiu ijkuak okinxexeloj on oksekimej itelpochuan ipan nochi iueyitlalpan Judá, niman Benjamín, niman ipan nochimej on uejueyikalpanmej yejuan tepanyeualtsakutokej. Okiminmakak miyek tlajtlamach tlen kikuaskej, niman okiminmakak miyek insiuauan.<span id="bookmarks23"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
