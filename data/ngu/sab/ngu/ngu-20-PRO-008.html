<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-20-PRO-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On tlamatkilistli tenotstikaj</div></div><a id="v1"></a>
<div class="m">
<div class="c-drop">8</div> Nochimej xkakikan: "On tlamatkilistli sanoyej chikauak tenotstikaj. On kajsikamatilistli notenkixtia para ma kakikan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kamanian tlejkoua hasta tlakpak ikuapan tepemej, niman kamanian noteltia kampa nonamikij on ouimej.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kichiua para ma kakikan on yejuan nemij ipan ikalakiyan on uejueyi kalpanmej.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ijkin kijtoua: "In tlajtoltin nikijtoua para nochimej nemejuamej tlaltikpatlakamej.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nemejuamej telpokamej yejuan xe nenmixtojtomij niman yejuan nentontos, ¡xmouikakan ikan tlamatkilistli niman kajsikamatilistli!<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Xnechkakikan, pampa nemechijlis tlen sanoyej kuajli para nenkimatiskej, niman xkaman nenkijtoskej xkuajli tlen nemechijlia.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Nejua nemechijlis tlen melauak. Xnikneki nitlakajkayauas.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nochi notlajtol kijtoua tlen melajki. Nion achijtsin xitlaj* nikijtoua tlen xmelauak.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>On yejuan kipiya kuajli kajsikamatilistli, kuajli kajsikamati notlajtol. Niman on yejuan kuajli kajsikimati, xkaman kijtoua ika xmelauak tlen nikijtoua.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>"Maka xtejtemokan plata noso oro yejuan más kuajli; yej xtejtemokan tlamachtijli niman tlaixmatkilistli.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>On tlamatkilistli más ueyi kitosneki xken on tetsitsimej yejuan kualtsitsimej niman patiojkej. ¡On tlamatkilistli más ueyi kitosneki xken nochi on tlajtlamach* yejuan nenkeleuiya!<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>“Nejua yejuan nitlamatkilistli, iuan ninouika on kajsikamatilistli, on kuajli tlamachilistli, niman on kuajli tlanemilijli.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejuan kitlakaita toTEKO, kipiya tlauejli itech on tlen xkuajli. Nejua niktlauelita on yejuan noueyimati, niman ijkuak se teyakapanauiya. Xnikuelita ijkuak se xkuajli nouika niman ijkuak se tlakajkayaua.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nejua notech kixtiaj nochi tlen kuajli tetlakanonotsalistli niman tlamatkilistli. Nejua noyaxka* on kuajli kajsikamatilistli niman on poder.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nejua nikinpaleuiya on reyes para kuajli tlamandaroua. Niman notechkopa, on yejuan tekiuajkej kintlaliaj kuajkualtin leyes.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Notechkopa, on gobernadores uelij tlamandarouaj, niman notechkopa, on tlapaleuijkej kimatij ken tlayekanaskej.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nejua nikintlajsojtla* yejuan nechtlajsojtlaj*, niman yejuan nechtejtemouaj, nechnextiaj.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Nejua niktemaka riquezas niman tetlakaitalistli. Niktemaka kuajli nemilistli niman tlajtlamach* yejuan nochipa onyas.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>On tlen nejua niktemaka más kuajli xken on oro niman plata yejuan más kuajli.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua niau ipan on melajki ojtli, on ojtli kampa onkaj yolmelajkanemilistli.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>On yejuan nechtlajsojtlaj* nikinmaka ricojyotl. Niktemiltia iminkal ika on tlajtlamach* tlen patioj.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>"ToTEKO, nejua achtoj onechchijchiu ijkuak xe itlaj onkatka. Onechchijchiu ijkuak xe itlaj kichichiuaya.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ye uejkaui ijkuak Dios xe kichijchiuaya in tlaltikpaktli, yejua onechchijchiu.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nejua achtoj onechchijchiu ijkuak xe kinchijchiuaya on uejueyimej mares, ijkuak xe onkatkaj on ríos, niman ijkuak xe kueponiyaj on ameyaltin.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ijkuak toTEKO xe kinchijchiuaya on tepemej niman on tepetsitsimej, nejua yonechchijchijka.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Onechchijchiu ijkuak xe kichijchiuaya in tlaltikpaktli niman kampa on tlakamej tlatȏkaj, nion xe kichijchiuaya on tlalkuechtli yejuan ika okichijchiu in tlaltikpaktli.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak toTEKO okichijchiu cielo yejuan onkaj tlakpak de on mares, nejua ompa ye ninemiya.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ijkuak okichijchiu on moxtli ipan on cielo niman okimeyaltij atl ne itik on mar ne kampa uejkatlan;<span id="bookmarks28"></span> <a id="v29"></a><span class="v">29</span><span class="vsp">&nbsp;</span>ijkuak okinauatij on mar para maka nejkuanis kampa onkaj; ijkuak okichijchiu ipeuyan in tlaltikpaktli;<span id="bookmarks29"></span> <a id="v30"></a><span class="v">30</span><span class="vsp">&nbsp;</span>nochipa ompa ninemiya inakastlan toTEKO ken se tlamachijchijketl. Nejua nopampa, nochipa yolpakiya, niman nejua nochipa ixpan niyolpakiya.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Nipakiya ika in tlaltikpaktli yejuan Dios okichijchiu. ¡Nipakiya pampa Dios okinchijchiu on tlaltikpaktlakamej!<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>“Niman aman nokoneuan xnechkakikan. Xmouikakan ken nejua ninouika, para Dios mechtiochiuas.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Xtlakamatikan notemachtil, niman xselikan notlamatkilis*.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Sanoyej pakis on yejuan kinekis nechkakis niman mojmostla uajlas, sa nechchas ikalakiyan nochan.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Yejua pakis pampa akin nechnextia, kinextia nemilistli para ialma, niman toTEKO nochipa iuan nemis.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Pero akin xnechnextia sano yejua kinochiuilia tlen xkuajli. On yejuan nechtlauelita, kinotejtemouilia mikilistli."<span id="bookmarks36"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
