<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">11.30 </span><span class=\"ft\">Sekij versiones kitoua: \"On tlamatki* kintlani almas.\"</span></div>"
};

initFootnotes(footnotes);

});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='ngu-20-PRO-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">11</div> ToTEKO xkuelita on tlatemachiualtin yejuan xkajxitiaj tlen kitemachiuaj, pero on tlatemachiualtin yejuan kuajli kajxitiaj tlen kitemachiuaj, kemaj uej kuelita.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Yejuan noueyimati, más sakin* nopijpinajtia, pero yejuan noknelia kipiya tlamatkilistli.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>On tlakamej yolmelajkej kinyekana on iminyolmelajkilis para kichiuaj on tlen kuajli, pero on tlakamej omexayakyejkej kinpopolos pampa tlakajkayajtinemij.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ijkuak toTEKO teyolkuitis, xitlaj* ika tepaleuis on riquezas, pero on yolmelajkilistli temakixtis.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ijkuak se yolmelajki, kipaleuiya para yau ipan kuajli ojtli, pero sen xopayejyeua sano ixompayejyeualis kitlajkali.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>On tlakamej yejuan kichihuaj tlen kuajli, kinmanauiyaj on iminyolmelajkilis, pero yejuan tlaixpachouaj, sano yejuamej notlatlaliliaj pampa kipiyaj xkuajli eleuilistli*.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ijkuak on tlakatl yejuan xompayejyeua miki, on tlen kichaya kipiyas niman nochi on tlen kinemiliaya kiselis no iuan miki.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yejuan nouika yolchipauak xitlaj* ipan nochiua tlen xkuajli, pero on tlakatl yejuan xkuajli nouika, kemaj, ipan nochiua on tlen xkuajli.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Itlajtol sen xompayejyeua tlakatl sanoyej xkuajli kinchiuilia oksekimej, pero itlamatkilis* sen tlakatl yolmelajki, kinmanauiya.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ijkuak on yolchipajkej kiseliaj tlen kuajli, nochi on ueyikalpan paki, niman ijkuak on xompayejyeuamej mikij, on ueyikalpan hasta tlaluichiua.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkuak on yolchipajkej tlakamej toTEKO kintiochiua, sen ueyikalpan no kiselia on tlatiochiualistli, pero ijkuak on xompayejyeuamej kijtouaj tlen xkuajli, on ueyikalpan xoxotoni.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>On tlakatl yejuan xpiya kuajli tlatlamachilistli, kinchichiita oksekimej, pero on tlakatl yejuan kuajli itlamachilis, kimati kamanon nokamatsakua.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ijkuak sen tlakatl yejuan nouiyan kiteijlia tetlajtolketsteualistli kipanextia inmaluiltlajtol oksekimej, pero on tlakatl yejuan nochimej kitlaliaj iminyojlo itech, xitlaj* kiteijlia on inmaluiltlajtol oksekimej.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Tla sen tekiuaj xkuajli kiyekana sen nación, on nación uetsi, pero miyekej kuajkualtin tetlakanonotskej, kimanauiskej on nación.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Tla sen tlakatl nokalaktia kitlaxtlauas on tomin yejuan okse tlakatl yejuan xkixmati kinotlaneuiya, sano yejua kinotejtemouilia tlen xkuajli. Pero yejuan xnokalaktia kipaleuis yakaj yejuan xkixmati ijkuak kitlaneui tomin, kuajli nemis.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Sen kuajli siuatl, nochimej kitlakaitaj, niman sen tlakatl yejuan notlajkali tekiti, ueli ricojtia.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Yejuan teikneliani sano yejua kinochiuilia tlen kuajli, pero yejuan xteikneliani sano yejua kinochiuilia tlen xkuajli.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sen tlakatl xompayejyeua on tlen kitlani san kixkajkayaua, pero on yejuan kichiua nochi tlen kuajli, kiselis itlayokolil.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Tla sen tlakatl kichiua tlen kuajli, kipiyas nemilistli, pero yejuan kichiua tlen xkuajli, kipiyas mikilistli.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>ToTEKO sanoyej kikualaniaj on yejuan xkuajli tlanemiliaj, pero kimpakaita yejuan kuajli nouikaj.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Melauak, on xompayejyeua ika onkaj kiselis icastigo, pero on yolchipajkej nomanauiskej de on castigo.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>On siuatl yejuan kualtetsin pero xtlamatki*, nochiua ken sen anillo de oro yejuan kitlaliaj ipan iyak sen pitso.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>On tlen kinekij on tlakamej yolmelajkej nochi kuajli kisa, pero on tlen xkuajli kichiuaj on tlakamej xompayejyeuamej san kuajki tlauejli.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yejuan kuelitaj kitemakaj itlaj, más miyek kiseliskej, pero yejuan tsotsokamej ontlamij ipan mayantli.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Yejuan kuelita tepaleuis kiselis tlen kuajli, niman yejuan tepaleuiya no kipaleuiskej ijkuak nonekis.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Yejuan nochi kiyana itrigo pampa kineki kinamakas mas patioj, on tlakamej kitlauelita. Pero yejuan kinamaka itrigo, on tlakamej kiueyiteneuaj.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Yejuan kineki kuajli nouikas ipan on tlen kuajli, kipakaitaskej, pero yejuan xkuajli nouika xkuajli ontlamis.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yejuan kitlalia iyojlo ipan iriquezas, inemilis uetsis ken itlaj xojtli yejuan uaki, pero on tlakamej yolmelajkej, iminnemilis yes ken ima sen kojtli* yejuan nochipa xoxouixtias.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>On yejuan kichiuilia tlen xkuajli ifamiliaj, xitlaj* herencia kiselis. Niman sen tonto nochipa tekitis itech sen tlamatki*.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>On yolmelajkilistli kitemaka nemilistli kenon kojtin* yejuan kitlakitiaj uelik. Pero on xompayejyeualistli kitekixtilia nemilistli<span class="footnote selectable" id="F-0"><sup>a</sup></span>.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Tla sen tlakatl yejuan yolmelajki kiselia itlaxtlauil nikan tlaltikpak ika on tlen kuajli okichiu, tla ijkon tikmatij ika sen tlakatl xompayejyeua niman on tlajtlakolej más kiselis icastigo ika on tlen xkuajli okichiu.<span id="bookmarks31"></span></div><span id="bookmarks31"></span><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
