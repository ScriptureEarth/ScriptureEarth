<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 47</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-046.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;47&nbsp;&nbsp;</a></span>
  <span class="button"><a href='ngu-23-ISA-048.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Sen kuikatl de icastigo Babilonia (47.1 - 15)</div></div>
<div class="s2"><div id="s2">On achtoj estrofa</div></div><a id="v1"></a>
<div class="m">
<div class="c-drop">47</div> ToTEKO kijtoua: “Tejua ueyikalpan Babilonia, yejuan ken tisen ichpochtli yejuan xe kipiya iueuentsin, xuajtemo niman xmotlali ipan on tlalkuechtli yejuan onkaj ipan tlajli. Xuajtemo de ne kampa titlamandaroua, tejua ichpokatl Babilonia, niman xmotlali ipan tlajli, pampa xokaman mitstokayotiskej 'kualtetsin niman maluijli'. <span id="bookmarks1"></span> <a id="v2"></a><span class="v">2</span><span class="vsp">&nbsp;</span>Aman tej, xkui momolino niman xkuecho monextamal. Xmokixtili on movelo yejuan ika timixtlapachoua niman xkajkokui mokue para xkintsotsolo mokxiuan, pampa aman tinejnemis para tikimpanos on ríos.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On motlalnakayo nochi tsotsoliuis, niman on mopinaualis nochimej kitaskej. Nejua nimitscastigaros, niman xakaj uelis nechteltis maski nechiknotlajtlanilis.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On toTemakixtijkau, iDios Israel, akin Yektli, yejuan itoka on Dios yejuan Nochi Ueli Kichiua, ijkin kijtoua:<span id="bookmarks4"></span></div>
<div class="s2"><div id="s3">On ika ome estrofa</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>"Tejua ichpokatl Babilonia, xuiya kampa tlayouatok, xmotlali niman maka xnauati, pampa xokaman mitstokayotiskej ‘reina de on naciones.’<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkuak onikualan iminuan on israelitas, onikintlauelkau maski yejuamej notlapejpeniluan, niman onikintemaktilij tejua motech.  Pero tejua xotikinmiknelij, yej nochimej hasta teuan on ueuentsitsimej, sanoyej otikinchikajkatekitiltij.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Otikijtoj: ‘Nejua nochipa nitlamandaros.’ Pero nion xotikixtlaloj ijkuak ijkon otitlajtoj, nion xotiknemilij kenijki tontlamis.<span id="bookmarks7"></span></div>
<div class="s2"><div id="s4">On ika yeyi estrofa</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Yejua ika, aman xkaki tlinon nimitsijlis, tejua ueyikalpan Babilonia yejuan ken tisen siuatl yejuan sanoyej kuelita nopaktia ikan nochi on tlen xkuajli. Tejua moyolika tinemi kampa titlamandaroua, niman mojtikopa tikijtoua: ‘Nejua, san nejua más niueyixtikaj, niman nejua xkaman nikaualtis, nion xnikimpolos nokoneuan.’<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero in ometipan, amanaman mopan nochiuas san ipan se tonajli: tejua tikaualtis niman tikimpolos mokoneuan maski tejua miyek naualyotl ueli tikchiua.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tejua tikuitiaya xitlaj mopan nochiuas maski sanoyej tixompayejyeua; tikuitiaya xakaj mitsita. On motlamatkilis niman motlaixmatkilis omitsixkajkayajkej. Mojtikopa tikijtouaya: ‘Nejua, san nejua más niueyixtikaj.’<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero uajlas mopan tlen sanoyej xkuajli, niman xuelis tikteltis nion ikan monaualyo. Yejkos mopan tlen temojtij, yejuan tejua xuelis tikejkuanis. On tlajyouilistli san isijkapan yejkos mopan, nion xtikchixtias.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sanken xchiua tej, miyek naualyotl yejuan yotikuajchijtiaj desde tikonetl. Tikitaskej tla uelis mitspaleuiskej; tikitaskej tla uelis inka tikinmomojtis on motlauelikniuan.  <span id="bookmarks12"></span></div>
<div class="s2"><div id="s5">On sa ika nochi estrofa</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Tejua sanoyej tikimpiya yejuan mitstlakanonotsaj, hasta mitsyolajxitiaj. ¡Ma uajlakan tej, on yejuan kintaj on sitlalimej niman cada metstli mitsijliaj tlinon mopan nochiuas, niman yejuamej ma mitsmanauikan!<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Pero yejuamej tlatlaskej kenon sakatl yejuan amanaman tlatla, niman xuelis nomanauiskej de on tlitl. Ijkon impan nochiuas pampa on tlitl kampa tlatlaskej, xsan yejua on tlitl yejuan ipan tlakxitiaj noso yejuan ika noskouaj.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochimej on nanaualtin yejuan mitstlakanonotsayaj, yejuan tejua ipan nochi monemilis iminuan otikmat, xuelis mitspaleuiskej más. Cada se de yejuamej oyaj ipan on xkuajli ojtli, niman aman, xnemi akinon mitsmanauis."<span id="bookmarks15"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
