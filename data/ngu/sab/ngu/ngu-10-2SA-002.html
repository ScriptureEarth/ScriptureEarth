<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='ngu-10-2SA-003.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David kiteneuaj para rey de Judá</div></div><a id="v1"></a>
<div class="m">
<div class="c-drop">2</div> Sakin ijkuak David yotlan nokuikatia ijkin okitlajtoltij toTEKO:</div>
<div class="p">—¿Tikneki para nias ipan semej on uejueyikalpanmej yejuan  onokej Judá? </div>
<div class="p">ToTEKO okinankilij:</div>
<div class="p">—Kemaj, noneki tias.</div>
<div class="p">Niman David okitlajtoltij:</div>
<div class="p">—¿Ipan katlejua ueyikalpan nias?</div>
<div class="p">Niman toTEKO okinankilij:</div>
<div class="p">—Xuiya ipan on ueyikalpan Hebrón.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Ijkon tej, David oyaj ipan on ueyikalpan Hebrón. Niman okinuikak on omemej isiuauan, Ahinoam on Jezreelita, niman Abigail yejuan  isiuau katka Nabal, yejuan  ualeuaya ipan on ueyikalpan Carmel.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>No okinuikak on tlakamej yejuan  ompa iuan nemiyaj, niman cada se okuikak isiuau niman ikoneuan. Oyajkej niman onochantitoj ipan on ueyikalpan Hebrón, niman ipan oksekimej kalpanmej yejuan onkatkaj nisiu.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Sakin on tlakamej ne Judá oyajkej ne Hebrón, niman ompa okuatêkijkej David ikan aceite para okalaktijkej rey ipan on ueyitlalpan Judá. </div>
<div class="p">Ijkuak okijlijkej David ika on chanejkej de on kalpan Jabes ipan iueyitlalpan Galaad yejuamej okitôkakej Saúl,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>David okintitlan itlajtokauan para ijkin ma kimijlitij: "ToTEKO ma mechtiochiua pampa sanoyej kuajli onenkichijkej ika onenkitôkakej Saúl, nemoteko.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Aman tej, ma toTEKO mechikneli niman maka kaman mechkauas. Nejua no nikchiuas nochi tlen kuajli nemopampa ika on tlen onenkichijkej. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>Aman nemejuamej xmoyoleuakan niman xmoyolchikauakan, pampa maski nemoteko Saúl yomik, itribu* Judá yonechtlalij para nejua ninemorey yes. <span id="bookmarks7"></span></div>

<div class="s"><div id="s2">Abner okiteneu rey Is-boset ipan on tlajli de Israel</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pero Abner, ikoneu Ner, yejuan kinyekanaya isoldados Saúl okuikak Is-boset, ikoneu Saúl ne Mahanaim.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ompa okiteneu rey impan iminueytlalpanuan Galaad, Gesuri, Jezreel, Efraín,  Banjamín niman nochi on tlajli de Israel.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ijkuak Is-boset kipiyaya 40 xipan, opeu tlamandaroua ipan on tlajli de Israel, niman otlamandaroj san ome xipan. Pero itribu* Judá san kiseliaya David ken irey.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>David otlamandaroj ken rey ipan on tlajli Judá chikome xipan uan tlajko, niman icapital on kampa tlamandarouaya, katka on ueyikalpan Hebrón.<span id="bookmarks11"></span></div>

<div class="s"><div id="s3">Onkatkaj nouijsokilistin ipan iueyitlalpan Israel iuan iueyitlalpan Juda</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Se tonajli Abner, itelpoch Ner, okis ne Mahanaim iuan isoldados Is-boset, yejuan itelpoch Saúl, niman oyajkej ne Gabaón.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman Joab, itelpoch Sarvia, no okis ne Hebrón iuan isoldados David niman ononamikkej iuan isoldados Is-boset ne kampa kisentlaliaj miyek atl nisiu Gabaón. Niman isoldados David onokajkej se lado itenko on atl, niman isoldados Is-boset onokajkej ipan on okse lado.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj Abner okijlij Joab:</div>
<div class="p">—Ma nouijsokikan yejuan telpokamej nikan tixpan para tikitaskej akinon tetlanis.  </div>
<div class="p">Niman Joab okinankilij:</div>
<div class="p">—Kemaj. Kuajli yes.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkon tej, intech on soldados benjaminitas yejuan  isoldados Is-boset, okiskej majtlaktli uan ome telpokamej. Niman intech isoldados David no okiskej majtlaktli uan ome telpokamej. <span id="bookmarks15"></span> <a id="v16"></a><span class="v">16</span><span class="vsp">&nbsp;</span>Cada se okajsik itlauelikniu ipan itsontekon, niman okitlalaktilij iespada itlauelikniu ipan ijtinakastlan, niman ijkon nochimej san setipan omikkej. Yejua ika, ompa okitokayotijkej, “Helcat-hazurim” yejuan kijtosneki kampa onouijsokej ika iminespada. In onochiu nisiu Gabaón.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On tonajli oonyak sanoyej temojtij nouijsokilistli, niman isoldados David okintlankej, insoldados on israelitas yejuan kinyekanaya Abner.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ompa nemiyaj on yeyimej ikoneuan Sarvia, yejuan imintoka katka: Joab, Abisai niman Asael. Asael sanoyej tlaksaya ken itlaj masatl yejuan notlaloua kampa tlakauyan,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>niman opeu kitojtoka Abner, nion xkauiliaya para cholos.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Niman ijkuak Abner ontlachix ikuitlapan, okijlij chikauak:</div>
<div class="p">—¡Tlaka yej tejua Asael!</div>
<div class="p">Niman yejua okinankilij:</div>
<div class="p">—¡Kemaj, nejua!<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj Abner okijlij:</div>
<div class="p">—Makasa xnechajtojtoka. Yej xkajsi yakaj okse, niman xkuili nochi tlen kikti. </div>
<div class="p">Pero Asael xokinek okau ika okitojtokak.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman Abner oksejpa okijlij Asael:</div>
<div class="p"> —Maka sa xnechajtojtoka, tlamo nimitsmiktis, niman kemaj, ¿Sa kenijki uelis niknotitis mokniu Joab?<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pero pampa Asael xokau ika kitojtoka, Abner okitlalaktilijtiaj itsinkojyo ilanza hasta okisato ikuitlapan, niman Asael ompa omik. Niman nochimej yejuan ajsiyaj ompaka kampa tlajkaltoya Asael, noteltiayaj para kitayaj.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Pero Joab niman Abisai sanken* okitojtokakej Abner hasta okalak tonaltsintli.  Oajsikej ipan se tepetsintli yejuan itoka Amá yejuan  nokaua ixpan Gía ipan on ojtli yejuan yau ipan on xalpatlajkan de Gabaón.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj on soldados benjaminitas onosentlalijkej iuan Abner. Niman ompa ikuapan on tepetsintli san sekan ouanotelketskej para nouijsokiskej. <span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kemaj Abner chikauak okontsajtsilij Joab:</div>
<div class="p">—¿Hasta kamanon tlamis ika titomiktisnekij? ¿Tlen xtikita ika in nouijsokilistli techajkuilia miyek ajmantli? ¿Hasta kamanon tikinteltis mosoldados para makasa ma kintojtokatinemikan iminikniuan?<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Niman Joab okinankilij:</div>
<div class="p">—Nimitsmelajkaijlia ixpan toTEKO, ika tla xijkon tinechijliskia nosoldados sanken* kintojtokaskiaj iminikniuan hasta ijki tlanesiskia.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj Joab otlanauatij ma kipitsakan on kuakuautli, niman nochimej on soldados xok okintojtokakej on israelitas nion xok okinuijsokkej.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Nochi on yeuajli, Abner niman nochimej isoldados okinejnenkej on ixtlauatl itoka Arabá, hasta okipanauijkej on río Jordán. Niman kemaj onejnenkej nochi tonajli hasta oajsikej Mahanaím.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Ijkon tej, Joab xok okitojtokak Abner. Kemaj Joab okinsentlalij nochimej isoldados David. Niman ijkuak okimpou, okimat ika okimiktijkej matlaktli uan chiknaui soldados. Niman Asael no okimiktijkej maski xteuan okipou.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Pero isoldados David okimiktijkej 360 isoldados Abner yejuan okiskej itech itribu* Benjamín.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Joab iuan isoldados okuikakej Asael ne Belén, niman ompa okitôkakej ipan itlalkon itataj. Kemaj Joab niman isoldados onejnenkej nochi on yeuajli para oyajkej ne Hebrón, niman oajsikej ijkuak ye tlanestikaj.<span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
