<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 25</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">25.25 </span><span class=\"ft\">Ipan sekimej versiones “Nabal”, kijtoua: “loco”.</span></div>"
};

initFootnotes(footnotes);

});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-024.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;25&nbsp;&nbsp;</a></span>
  <span class="button"><a href='ngu-09-1SA-026.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Samuel omik</div></div><a id="v1"></a>
<div class="m">
<div class="c-drop">25</div> Samuel omik, niman nochimej on israelitas onosentlalijkej para okichokilijkej. Okitôkakej ichan ne Ramá. Sakin David oyaj ipan on xalpatlajkan itoka Parán.<span id="bookmarks1"></span></div>

<div class="s"><div id="s2">David niman Abigail</div></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Ipan on kalpan Maón chantiya sen tlakatl yejuan sanoyej rico katka. Kipiyaya 3 mil borregos niman se mil chivos. Niman yaya ipan on ueyikalpan Carmel kampa kipiyaya irrancho, niman ompa kinximaya iborregos.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>In tlakatl itoka katka Nabal, niman san tetlajtlaueltik katka niman xkuajli nouikaya. Yejua teuejkakoneu katka itech Caleb.  Pero Abigail, isiuau, uej kualtetsin katka niman tlamachilisyej katka. <span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ijkuak David nemiya ipan on xalpatlajkan, okimat ika Nabal nemiya ne Carmel kampa kinximaya iborregos.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>David okititlan majtlaktli itlakeual yejuan okinmijlij ma uiyan Carmel para ma kitatij Nabal niman ma kijlikan ika David kitlajpaloua.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkin okinmijlij ma kijlikan: "Toteko David mitsnekilia miyek tlatiochiualistli niman nochi tlen kuajli, para tejua niman para nochi mofamilia iminuan nochimej yejuan nikan mouan nemij.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>David okimat ika tikinxima moborregos, niman ye tikmatstikaj ika motlajpixkauan nemiyaj touan nikan ipan in ueyikalpan Carmel, niman no tikmatstikaj ika ijkuak onenkej touan xkaman otikimpajsolojkej, nion xitlaj* otikinkuilijkej. <span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tla tikneki, uelis tikintlajtoltis motlakeualuan, niman yejuamej mitsijliskej ika xtimitskajkayauaj. Yejua ika tej, aman nimitsyemankatlajtlanilia xkinseli kuajli in telpokamej yejuan ajsiskej mochan ipan in tonajli ijkuak tikchiua sen iluitl. Niman no xkinmaka yejuamej san tlinon tiuelis para kikuaskej niman nejua no xnechmaka pampa nejua niuajnochijtiu ken sen mokoneu."<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>On itlakeualuan David oyajkej niman okijlitoj Nabal nochi ken David okinmijlij, niman okichixkej para ma kiminnankili Nabal.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero Nabal ijkin okiminnakilij:</div>
<div class="p">—¿Akinonon David? ¿Akinon on ikoneu Isaí? Ipan in tonaltin nemij miyekej esclavos yejuan cholojteuaj itech iminteko.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>On kenon tlakamej yejuan nion xnikmati kanon ualeuaj, xnikinmakas on tlakuajli, on atl niman on nakatl yejuan nikpiya para notlakeualuan.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj itlakeualuan David onokuepkej, niman ijkuak oajsikej itech David, okijlijkej nochi tlen okinmijlij Nabal.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj David okinmijlij on tlakamej yejuan kinyekanaya:</div>
<div class="p">—¡Nemochimej xkajsikan nemoespadas! </div>
<div class="p">Kemaj on tlakamej okonkuikej iminespada niman David no okonkuik iespada. Kanaj 400 tlakamej oyajkej iuan David niman 200 okinkajkej para ma cuidarokan on tlajtlamach*. <span id="bookmarks13"></span> <a id="v14"></a><span class="v">14</span><span class="vsp">&nbsp;</span>Pero sen itlakeual Nabal oyaj okijlito Abigail, isiuau Nabal, niman ijkin okijlij:</div>
<div class="p">—David okinuajtitlan itlajtojkauan desde ne xalpatlajkan para ma kitlajpalokij noteko Nabal, pero yejua yej okintlauelnankilij.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pero on tlakamej yejuan kinyekanaya David sanoyej kuajli tlen okichijkej topampa ijkuak tinemiyaj imintech niman nochi on tonaltin ijkuak otikistinenkej iminuan neka ipan on campo, xkaman otechpajsolojkej nion xkaman itlaj otechichtekilijkej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yej techcuidarouayaj, tejuamej niman toborregos, ijkuak tlajokaj niman tlayoua. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pampa moueuentsin sanoyej tetlaueltik, xueli itlaj kijliaj. Tejua xkita tlinon uelis tikchiuas, pampa ipan Nabal, niman ipan nochi ifamilia uelis uajlas itlaj tlen sanoyej xkuajli.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj Abigail amanaman opeu tlatlajtlalia. Okitlalij 200 panes, ome kuetlaxtekomatl yejuan tentikaj ikan vino, makuijli borrego yejuan tliuakej, 40 litros trigo yejuan tliuaki, niman 100 tematsitsimej de uvas yejuan tetsoltik, 200 memelatsitsimej de higos yejuan tetsoltik. Kemaj okintlamamaltijkej ipolokouan ika in tlajtlamach*.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman okinmijlij itlakeualuan:</div>
<div class="p">—Nemejuamej xyakatstiakan niman nejua nias más sakin*.  </div>
<div class="p">Pero Abigail xitlaj* okijlij iueuentsin.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Kemaj Abigail otlejkok ipan ipoloko* para okinamikito David. Chika uatemotiayaj ilado on tepetl, okitak ika David niman on tlakamej yejuan kinyekanaya no ompaka ye uajlajtikatkaj.  Kemaj yejua oyaj okinnamikito.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Niman David kuajnemilijtiaya ika sa nenkaj okimanauilij on tlen Nabal kipiyaya ipan on xalpatlajkan, niman xokitekauilij ma kuilikan itlaj. Aman xkuajli onechtlaxtlauilij on tlen kuajli onikchiu ipampa.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Yejua ika, ijkin onotlajtolmakak ika itokatsin Dios: "¡Dios ma nechmaka ueyi castigo tla aman niman mostla xtlami nikinmiktia nochimej on yejuan tlakamej ipan ifamilia".<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkuak Abigail okitak David, amanaman ouajtemok ipan ipoloko* niman onotlakuantelkets niman onopachoj hasta ipan tlajli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kemaj onotlajkal ikxitlan David niman okijlij:</div>
<div class="p">—Noteko, on tlajtlakojli nopan ma uetsi. Nimitstlajtlanilia xkaki on tlen nimitsijlis.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Maka xchiuili cuenta Nabal, pampa yejua sen tlakatl xompayejyeua. Yejua hasta kinamiki ijkon ken itoka Nabal, pampa nabal kijtosneki “yoltechikauak<span class="footnote selectable" id="F-0"><sup>a</sup></span>” niman yejua sanoyej yoltechikauak. Nejua nimotekitkau, xonikintak on motlajtojkauan yejuan otikintitlan.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>ToTEKO xomitskauilij titetlakuepiltis niman tikinmiktis on yejuan xkuajli omitschiuilijkej. Melauak ken nemi toTEKO niman tejua tinemi, toTEKO ma kincastigaro nochimej motlauelikniuan, niman nochimej yejuan kinekij mitschiuiliskej tlen xkuajli ijkon ken castigaros Nabal. <span id="bookmarks26"></span> <a id="v27"></a><span class="v">27</span><span class="vsp">&nbsp;</span>Aman xseli nochi in tlajtlamach* yejuan onimitsajkuilij xkinxexelouili nochimej motlakeualuan yejuan nemij mouan.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman nimitstlajtlanilia xnechtlapojpolui nejua nimotekitkau.  Melauak toTEKO kichiuas para tejua, mokoneuan niman mouejkakoneuan nochipa nentlamandaroskej, pampa tejua noteko, titlauijsoki ipampa toTEKO. Niman ipan nochi monemilis xitlaj* mopan nochiuas yejuan xkuajli.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Tla yakaj mitstotokatinemi pampa mitsmiktisneki, moTEKO Dios mitsmanauis. Niman toTEKO uejka kominxixinis motlauelikniuan amanaman ken ijkuak yakaj tlamotla ikan tematlatl. <span id="bookmarks29"></span> <a id="v30"></a><span class="v">30</span><span class="vsp">&nbsp;</span>Niman ijkuak toTEKO kichiuas nochi on tlen kuajli para tejua ijkon ken yomitsprometerouilij, niman ijkuak mitsteneuas titlayekanki intech on israelitas,<span id="bookmarks30"></span> <a id="v31"></a><span class="v">31</span><span class="vsp">&nbsp;</span>xtimoyolkokos nion timajmanas pampa tikinmiktia yejuan xkipiyaj tlajtlakojli. Niman no xtimoyolkokos tla titemiktia para titekuepiltis on tlen xkuajli omitschiuilijkej. Ijkuak toTEKO mitsmakas on ueyilistli, xnechelnamiki nejua nimotekitkau.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Kemaj David okinankilij Abigail:</div>
<div class="p">—ToTEKO, iminDios on israelitas ma kiseli ueyilistli pampa yejua aman omitsajtitlan para xnechnamikiki.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>ToTEKO ma mitstiochiua pampa sanoyej kuajli titlanemilia, pampa otinechteltij para xonitemiktij ijkuak nitekuepiltiskia on tlen xkuajli onechchiuilijkej.   <span id="bookmarks33"></span> <a id="v34"></a><span class="v">34</span><span class="vsp">&nbsp;</span>Pero tla xnimantsin tinechajnamikiskia, niktestigojtlalia toTEKO iDios Israel yejuan xonechkauilij onenmechchiuilij tlen xkuajli, mostla maniskia nochimej nikinmiktiskia on tlakamej yejuan nemij ichan Nabal, nion se xnikauaskia yoltikaj.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Kemaj David okiselij nochi on tlajtlamach* yejuan Abigail okiktilij, niman kemaj okijlij:</div>
<div class="p">—Uelis moyolika tias mochan. Tikita ika onimitskak, niman yonikchiu on tlen otinechtlajtlanilij.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Ijkuak Abigail onokuep kampa nemiya Nabal, okitak ika ichan tlaluichiuaya niman tlakuaya ken sen rey. Yejua sanoyej paktikatka niman sanoyej tlauanki katka.  Yejua ika, Abigail xitlaj* okijli, yej okichix hasta uajmostla.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Uajmostla kualkan ijkuak Nabal xok tlauankikatka, Abigail okitlajtlajtouilij tlinon onochiu, niman Nabal okajsik sen kokolistli niman osepou.  <span id="bookmarks37"></span> <a id="v38"></a><span class="v">38</span><span class="vsp">&nbsp;</span>Majtlaktli tonajli sakin*, toTEKO oksejpa okichiu para Nabal sejpa ma kajsi on kokolistli niman ika omik. <span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Ijkuak David okimat ika Nabal yomik, okijtoj: </div>
<div class="p">—Ma kiueyilikan toTEKO pampa yejua okitlajtlakolmakak Nabal ipampa on tlen xkuajli onechchiuilij. ToTEKO onechmanauij para maka nikchiuas on tlen xkuajli niman toTEKO okichiu ma miki Nabal pampa xkuajli tlen okichiu.</div>
<div class="p">Sakin David okintitlan itlakeualuan para okijlitoj Abigail tla kineki iuan nonamiktis David.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Ijkuak itlakeualuan David oajsikej ipan on ueyikalpan Carmel para iuan otlajtotoj Abigail, ijkin okijlijkej:</div>
<div class="p">—David otechajtitlan para ma timitsijlikij tla tikneki iuan timonamiktis.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Niman Abigail onotlakuantelkets niman onopachoj hasta ipan tlajli para okiteititij tetlakaitalistli, niman ijkin otenankilij:</div>
<div class="p">—Nejua niitekitkau David, niman hasta uelis nikinmikxipajpakas iesclavos tla yejua nechnauatia.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Kemaj ijkuak ijkin yotenankilij, amanaman onotlatlajtlalilij. Niman okuikak makuijli isiuatekitkauan, kemaj otlejkok ipan sen poloko* niman okinuikak on tlakamej yejuan okintitlan David.  Kemaj iuan ononamiktij.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>David achtoj iuan yononamiktijka Ahinoam yejuan uelauaya Jezreel, niman in omemej onochijkej isiuauan.  <span id="bookmarks43"></span> <a id="v44"></a><span class="v">44</span><span class="vsp">&nbsp;</span>Mical, ichpoch Saúl, no isiuau katka David. Pero Saúl okuilij para okimakak okse tlakatl yejuan itoka katka Palti ikoneu Lais, yejuan ualeuaya Galim.<span id="bookmarks44"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
