<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">20.41 </span><span class=\"ft\">Teolochojli kijtosneki: “Montón de piedra”.</span></div>",
    "F-1": "<div class=\"footnote-p\"><span class=\"fr\">20.41 </span><span class=\"ft\">Onotenkuajkej kijtosneki: “Se besaron”.</span></div>"
};

initFootnotes(footnotes);

});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-09-1SA-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jonatán kipaleuiya David</div></div><a id="v1"></a>
<div class="m">
<div class="c-drop">20</div> David ocholojteu ne Naiot de Ramá, niman oyaj kampa nemiya Jonatán, niman ijkin okijlij:</div>
<div class="p">—¿Tlinon onikchiu? ¿Tlen tlajtlakojli nikpiya? ¿Tlinon xkuajli onikchiuilij motataj ika kineki nechmiktis?<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Niman Jonatán okinankilij:</div>
<div class="p">—¡Maka Dios kineki mitsmiktis! Tejua tikmatstikaj ika ijkuak notataj kineki itlaj kichiuas, tla ueyi kijtosneki, noso xueyi kijtosneki achtoj nechijlia. ¿Tline nechiyanilis on tlen kineki kichiuas? ¡Xuelis ijkon kichiuas!<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Pero David oksejpa okijlij Jonatán:</div>
<div class="p">—Motataj kimatstikaj ika tejua kuajli timouika nouan. Yejua ika, xkineki mitsijlis para maka timajmanas. Pero nimitstlajtolmaka ixpan Dios ika xuejkajtika nimikis.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Niman Jonatán okitlajtoltij David:</div>
<div class="p">—¿Kenijki uelis nimitspaleuis?<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>David okinankilij Jonatán:</div>
<div class="p">—Xkita, mostla peuas on iluitl de on yenkuik metstli. Niman ika onkaj ninotlalis nitlakuas iuan on rey. Pero xnechkauili mostla ma niniyanati ipan neka ipan campo niman ompa ninokauas hasta uiptla tiotlak.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman tla motataj noka tlajtlani, xkijli: “Onechtlajtlanilij ma nikauili ma uiya ipan iueyikalpan ne Belén pampa nochimej ifamilia nosentlaliaj ompa para iluichiuaskej ika on uentli yejuan notemaka cada xipan."<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tla motataj kijtos: “kuajli”, kijtosneki ika xitlaj* nechchiuilis, pero tla kualani, tikmatis ika kineki nechmiktis.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aman tej, nimitstlajtlanilia xnechikneli* pampa nejua nimotekitkau niman yotitotlajtolmakakej ixpan toTEKO ika titotlajsojtlaskej*. Aman tej, tla nejua nikpiya tlajtlakojli, sano tejua xnechmikti pampa xnoneki tinechuikas ixpan motataj.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Pero Jonatán okinankilij:</div>
<div class="p">—¡Maka ijkon xnemili! Tla nejua nikmati ika notataj kineki itlaj mitschiuilis, nejua nimitsijlis.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj David okitlajtoltij Jonatán:</div>
<div class="p">—¿Akinon nechmachistis tla motataj mitsnankilia ikan tlauejli?<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Niman Jonatán okinankilij:</div>
<div class="p">—Xuajla nouan, tiauij neka mijlaj. </div>
<div class="p">Niman san sekan oyajkej. <span id="bookmarks11"></span> <a id="v12"></a><span class="v">12</span><span class="vsp">&nbsp;</span>Niman ompa Jonatán okijlij David:</div>
<div class="p">—Nimitstlajtolmaka ixpan toTEKO, on iminDios israelitas ika mostla noso uiptla kanaj mayanin niknotsas notataj para nikmatis tlinon kinemilia kichiuas. Tla kuajli kinemilia de tejua, nimitsmachistis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero tla notataj kineki mitschiuilis itlaj xkuajli, toTEKO ma nechmaka ueyi castigo tla xnimitsmachistia niman xnimitspaleuiya para uelis ticholos. ¡Niman toTEKO ma mitspaleui ken okipaleuij notataj!<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Tla ijkuakon sanken* ninemi, nimitstlajtlanilia xnechikneli* ijkon ken toTEKO omitsiknelij*. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Niman tla onimik, nimitstlajtlanilia xkikneli nofamilia. ToTEKO ma kintlajtlakolmaka motlauelikniuan niman ma tlami kimpopolo nochimej.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijkon tej, Jonatán okichiu sen pacto* iuan David, niman okijlij: </div>
<div class="p">—Ma Dios kincastigaro on yejuan mitstlauelitaj.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Niman ika on tetlajsojtlalistli* yejuan Jonatán kipiyaliaya David, Jonatán oksejpa okichiualtij David ma kitlatolmaka ika itokatsin Dios, pampa sanoyej kitlajsojtlaya* ken yejua notlajsojtla. <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj Jonatán okijlij David:</div>
<div class="p">—Mostla onyas iluitl de on yenkuik metstli, niman pampa xakaj yeuatias kampa tejua timotlalia, notataj kitas ika xtak. <span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman uajuiptla más nesis ika xnikan tinemi. Yejua ika, xuiya kampa otimiyanka on okse tonajli, niman xmokaua ne kampa tepayolijtikaj miyek tetl itoka Ezel.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nejua xnitlamotlas mejlaki, yej okse lado ikan yeyi tlaminaltin ken itlaj nikonmotlaskia. <span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj nikijlis notlakeual: "Xuiya xkintejtemoti on tlaminaltin." Tla nikijlia: "On tlaminaltin achi más nanika oxinkej. Xkintejtemoki niman xkinkui", uelis tiuajkisas moyolika pampa tikmatis ika xitlaj* mopan nochiuas. Nimitsmaka notlajtol ixpan toTEKO. <span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero tla nikijlia notlakeual: “On tlaminaltin achi más neka oxinitoj”, noneki ticholoteuas amanaman pampa toTEKO kineki xuiya.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman xkelnamiki, toTEKO yejua nokaua testigo para nochipa ipan in promesa yejuan yotikchijkej.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Ijkon tej, David oyaj oniyanato ipan mijlaj.  Ijkuak oajsik on iluitl de on yenkuik metstli, on rey onotlalij para tlakuas.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Onotlalij itechika tepantli kampa nochipa notlalia, niman kampa Jonatán nochipa onotlalij ixpan, niman Abner onotlalij inakastlan Saúl, pero kampa notlaliaya David, xakaj onotlalij.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ipan on tonajli Saúl xitlaj* okijtoj pampa okinemilij David okichiu itlaj xchipauak niman nemiya xchipauak ixpan Dios.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pero uajmostla, ijkuak ika ome tonajli yaya on iluitl, oksejpa xakaj onoltlalij kampa notlaliaya David. Kemaj Saúl okitlajtoltij Jonatán, ikoneu:</div>
<div class="p">—¿Tline xouajlaj ikoneu Isaí ipan in tlakuajli yaloua nion aman?<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Niman Jonatán okinankilij:</div>
<div class="p">—David oisijkayasnek Belén, niman onechtlajtlanilij ma nikauili ma uiya.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Onechtlajtlanilij ma nikauili ma uiya pampa ifamilia kitemakaskej sen uentli ipan iueyikalpan, niman ikniu okuajtekuitlan para ma uiya. No onechijlij ika komintlajpalos ifamilia. Yejua ika tej, xonotlalij tlakuas mouan tejua rey.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Kemaj Saúl sanoyej okualan iuan Jonatán niman okijlij:</div>
<div class="p">—¡Tekoneu itech xkuajli nantli! ¿Tlen tikuitia xnikmati ika on ikoneu Isaí sanoyej kuajli iuan timouika para mopinauis niman ipinauis monanaj? <span id="bookmarks30"></span> <a id="v31"></a><span class="v">31</span><span class="vsp">&nbsp;</span>Chika yejua nemi ipan in tlajli, xkaman tirey yes ipan in país. Aman tej, xtlanauati ma kitejtemotij, niman xnechajuikili pampa ika onkaj mikis.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Pero Jonatán okinankilij:</div>
<div class="p">—¿Tline ika onkaj mikis? ¿Tlen tlinon xkuajli okichiu?<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Kemaj Saúl okontilan ilanza para ika kitsopiniskia Jonatán. Yejua ijkon okajsikamat ika itataj melauak kinekiya kimiktis David.  <span id="bookmarks33"></span> <a id="v34"></a><span class="v">34</span><span class="vsp">&nbsp;</span>Kemaj Jonatán ikan itlauel xok otlakuaj ipan on ika ome tonajli de on iluitl, pampa sanoyej najmanaya ipampa David niman ika itataj teixpan okuijuikaltij. <span id="bookmarks34"></span> <a id="v35"></a><span class="v">35</span><span class="vsp">&nbsp;</span>Uajmostla Jonatán oyaj ipan mijlaj ijkon ken yonokajka iuan David para notaskej. Okuikak sen itlakeual yejuan konetl, <span id="bookmarks35"></span> <a id="v36"></a><span class="v">36</span><span class="vsp">&nbsp;</span>niman ijkin okinauatij:</div>
<div class="p">—Xmotlalo xkintejtemoti on tlaminaltin yejuan ika nitlamotlas.</div>
<div class="p"> On tlakeualkonetl onotlaloj, chika Jonatán tlamotlaya ika on tlaminajli para uejka ma uetsiti de itech on konetl.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Niman ijkuak itlakeual oajsik kampa ouetsito on tlaminajli, Jonatán sanoyej chikauak okitsajtsilij itlakeual:</div>
<div class="p">—¡On tlaminajli onkaj más neka!<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Niman Jonatán oksejpa más okitsajtsilij itlakeual:</div>
<div class="p">—Xisiui, xmotlalo, maka xomotelti.</div>
<div class="p">Itlakeual Jonatán okinsentlalij on tlaminaltin, niman okiktilij Jonatán. <span id="bookmarks38"></span> <a id="v39"></a><span class="v">39</span><span class="vsp">&nbsp;</span>Pero xitlaj* okajsikamat, pampa Jonatán niman David san yejuamej kimatiyaj tlinon kijtosneki on tlen kichiuayaj.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Kemaj Jonatán okimakak itlakeual on iarco niman on tlaminaltin, niman okinauatij ma kinmikti ipan on ueyikalpan.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Ijkuak itlakeual oyaj, David ouajkis ikuitlapan on teolochojli<span class="footnote selectable" id="F-0"><sup>a</sup></span>. Niman ijkuak oajsik ixpan Jonatán, onotlakuantelkets niman onopachoj yexpa hasta ipan tlajli.  Kemaj onotenkuajkej<span class="footnote selectable" id="F-1"><sup>b</sup></span> ipan iminxayak niman ochokakej san sekan, pero David más ouejkau choka.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Kemaj Jonatán okijlij David:</div>
<div class="p">—Xuiya moyolika, pampa on tlajtolmakalistli yejuan yotikchijkej san sekan, otikchijkej ika itokatsin toTEKO. Yejua testigo yes para nochipa ika tikchiuaskej on tlen otitotlajtolmakakej ika itokatsin Dios, tejua niman nejua, niman mouejkakoneuan niman nouejkakoneuan. </div>
<div class="p">Kemaj David opeu nejnemi, niman Jonatán onokuep ipan on ueyikalpan.<span id="bookmarks42"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
