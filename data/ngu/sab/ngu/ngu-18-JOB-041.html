<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Job 41</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "ngu-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-18-JOB-040.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Job&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;41&nbsp;&nbsp;</a></span>
  <span class="button"><a href='ngu-18-JOB-042.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">41</div> "¿Tiuelis tikajsis on yolki Leviatán ken tikajsiskia sen michin ika sen mekatsintli yejuan kipiya sen teposchijkoltsintli ikuapan? ¿Tiuelis tiknenepilsalos ika sen tomauak mekatl?<span id="bookmarks1"></span> <a id="v2"></a><span class="v">2</span><span class="vsp">&nbsp;</span>¿Tiuelis tikyakakoyonis niman tikalaktilis sen tomauak mekatl? ¿Noso tiuelis tikamachalkoyonis ika sen teposchijkojli?<span id="bookmarks2"></span> <a id="v3"></a><span class="v">3</span><span class="vsp">&nbsp;</span>¿Noso manin mitsiknotlajtlanilis para xkikneli, niman mitsyemankatlajtlanilis para xmakaua?<span id="bookmarks3"></span> <a id="v4"></a><span class="v">4</span><span class="vsp">&nbsp;</span>¿Manin uelis tikchiualtis ma mitsprometerouili para moesclavo yes ipan nochi inemilis?<span id="bookmarks4"></span> <a id="v5"></a><span class="v">5</span><span class="vsp">&nbsp;</span>¿Tiuelis tikmauiltis ken itlaj tototsintli yeskia? ¿Tiuelis tiksalos ken itlaj ajauijli para kinauiltiskej mochpotsitsiuan?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>¿Tiuelis tikuikas kampa tlanamakalo para ompa tiknamakas? ¿Uelis kitetekiskej para kinamakaskej?<span id="bookmarks6"></span> <a id="v7"></a><span class="v">7</span><span class="vsp">&nbsp;</span>¿Tiuelis tikoyonis ikuetlaxyo* ikan tlaminaltin? ¿Noso tiuelis tikoyonis itsontekon ikan varas yejuan kuayakapitstikej?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tla san tikmatokas, mopan uajnokuepas, niman xokaman tiknekis tikmatokas pampa xkaman tikelkauas ika omitsuijsok.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>"San akinon, san ika kitas on Leviatán sotlauis pampa sanoyej kimakasis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tla yakaj itla kichiuilia, yejua nimantsin sanoyej kualani niman xakaj ueli kixnamiki.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>¿Akinon uelis kixnamikis niman xitlaj* ipan nochiuas? ¡Xakaj ipan in tlaltikpaktli uelis kixnamikis!<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>"No nikinteneuas ikxiuan, niman no nikijtos ken temojtij kojtik.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¿Akinon uelis kixtilis ikuetlaxyo* yejuan kitlapachotikaj ipan itlakayo? ¿Noso akinon uelis koyonis on tlanepantli itlakapankakauayo yejuan ika nomanauiya?<span id="bookmarks13"></span> <a id="v14"></a><span class="v">14</span><span class="vsp">&nbsp;</span>¿Akinon uelis kitlapouilis itenxomaj kampa tekpantokej itlauan yejuan sanoyej tlatekej?<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ipan itlakayo kuajli tetekpantokej on ken escudos* yejuan ika nomanauiya, niman yejuan sanoyej chikajkej ken tetl.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sanoyej kuajli najnamiktokej; nion ajakatl xueli kalaki ijtik.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Sanoyej kuajli najnamiktokej niman kuajli sasalijtokej; xakaj uelis kinxexelos.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak yekxoua, ken tlapetlani;  ixtololojuan petlanij chichiltikej kenon tonaltsintli ijkuak tlanesi.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ipan ikamak kisa tlimilinajli, niman ipan on tlimilinajli kisa miyek tlimochitl.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nochi okan iyak kisa poktli; nesi ken itlaj kontli yejuan akuakualaka ipan tlitl.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ikan iijyo kitlikuiltia tlixochtli, ikamak kisa tlimilinajli.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ikechkojyo sanoyej kojtik; yejua ika, nochimej yejuan kinamikij sanoyej kimakajsij.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ipan itlakayo, maski kampa nochi nakatl, sanoyej chikauak ken itlaj tepostli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Iyoltsin ken tetl, sanoyej chikauak, kenon tetl yejuan ika tlakuechouaj.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ijkuak yejua nokuiteua, hasta on yejuan más uejueyi tetlankej nomojtiaj niman ontlatlaksaj.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nion espada, nion lanza, nion flecha, nion estaca, xueli ika kitsopiniaj.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Para yejua, on tepostli xkojtik, yej ken itlaj milouatl, niman on bronce, ken kojpalaxtli.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Yejua xkincholouilia on tlaminaltin yejuan ika kimojmotlaj. Tla kitemojmotlaj, yejua kimati ken ipan kixiniskiaj polokatl.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Tla kimailiaj ika sen mazo, yejua kimati ken kimailiskiaj ika milouatl. San uejuetska ijkuak kaki kakistiliaj on espadas.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Ijkuak noteuilana ipan sokitl, hasta kitlapojtiu iojui, ken sen tepostlaxoponajli ijkuak kiteka kuentli.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ijkuak kalaki ipan on uejkatlan mar, hasta kuakualakatiu on atl. Ken ijtik kontli kampa kinelouaj ajuiyalistli.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ijkuak yau ijtik on mar, ikuitlapan hasta nokajtiu, on atl posonki istak niman petlanki.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Ipan in tlaltikpaktli, xnemi okse yolki ken yejua, yejuan tlachijchijtli para xkaman nomojtis.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Yejua kinmixnamiki yejuan más noueyiteneuaj, niman yejua rey de nochimej on temojmojtijkej yolkej."<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
