<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Jueces 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">13.5 </span><span class=\"ft\">Nazareo kijtosneki: “yakaj yejuan noteyaxkatia itech toTEKO”.</span></div>"
};

initFootnotes(footnotes);

});

// Chapters
var chapters = [ { start: 1, end: 21 }];
var hasIntro = false;
var baseRef  = "ngu-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-07-JDG-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jueces&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-07-JDG-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Otlakat Sansón</div></div><a id="v1"></a>
<div class="m">
<div class="c-drop">13</div> Pero on israelitas oksejpa okichijkej tlen xkuajli ixpan toTEKO, yejua ika toTEKO okintemaktilij 40 xipan intech on filisteos.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Ipan on ueyikalpan itoka Zora, nemiya sen tlakatl yejuan itoka katka Manoa. Yejua kisaya itech itribu* Dan. Isiuau xkaman otlaskaltij pampa tetsakatl* katka.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero sen ángel yejuan toTEKO okuajtitlan ouajnonextij itech isiuau Manoa, niman okijlij: "Tejua xkaman ueli tikimpiya mokoneuan, pero timokoneanas niman tikpiyas sen motlakakonetsin.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Maka tikonis vino nion itlaj okse yejuan tetlauantij niman maka tikuas itlaj tlakuajli yejuan xchipauak ixpan toTEKO.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Tikpiyas sen mokonetsin, yejuan xkaman kiximaskej pampa yejua ikatlakajtli yes ken nazareo<span class="footnote selectable" id="F-0"><sup>a</sup></span> itech Dios desde ijkuak xe tlakati. Niman yejua peuas kinmanauis on israelitas inmak on filisteos."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj on siuatl oyaj okitlajtlajtouilito iueuentsin* niman okijlij: "Sen tlakatl yejuan okuajtitlan Dios, ouajlaj kampa nejua ninemiya. Yejua onechmojkatlachaltij pampa nesiya ken iángel toTEKO. Nejua xoniktlajtoltij akin yejua, nion yejua xonechijli akinon.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Pero onechijlij ika nejua ninokoneanas niman nikpiyas nokonetsin, niman desde aman xok nikonis vino, nion itlaj okse yejuan tetlauantij. Niman no onechijlij xnikuas itlaj tlakuajli yejuan xchipauak ixpan toTEKO, pampa on tlakakonetsintli teyaxka* yes itech Dios ken nazareo desde ijkuak xe tlakati hasta kaman mikis."<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj Manoa onoueyikatsajtsilij ixpan toTEKO niman okijlij: "Nejua nimitsiknotlajtlanilia noTEKO, oksejpa xkuajtitlani totech on tlakatl yejuan otikuajtitlanka. Ma techijliki kenijki tikiskaltiskej tokoneu yejuan tlakatis."<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Dios okichiu on tlen Manoa okitlajtlanilij, niman iángel toTEKO oksejpa ononextij kampa nemiya on siuatl ijkuak nemiya mijlaj. Niman ika Manoa xompa iuan nemiya,<span id="bookmarks9"></span> <a id="v10"></a><span class="v">10</span><span class="vsp">&nbsp;</span>yejua onotlaloj, okinotsato, niman okijlij:</div>
<div class="p">—¡Xkaki, on tlakatl yejuan onikitaka okse tonajli, aman oksejpa yonechnotitij!<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Manoa oyaj iuan isiuau kampa nemiya on tlakatl niman okijlij:</div>
<div class="p">—¿Tejua otiknotska nosiuau okse tonajli?</div>
<div class="p">Niman on tlakatl okinankilij:</div>
<div class="p">—Kemaj, nejua.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Kemaj Manoa okitlajtoltij:</div>
<div class="p">—Ijkuak nochiuas on tlen tejua yotitechijlij, ¿kenijki tikiskaltiskej on konetsijtli? ¿Niman kenijki tikixtlamachtiskej yejua?<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>On ángel yejuan toTEKO okuajtitlan okinankilij:</div>
<div class="p">—Noneki para mosiuau ma kichiua nochi ken yoniknauatij:<span id="bookmarks13"></span> <a id="v14"></a><span class="v">14</span><span class="vsp">&nbsp;</span>“Onikijlij: ‘Maka konis vino nion itlaj okse yejuan kisa itech uva noso yejuan tetlauantij, nion maka kikuas itlaj yejuan xchipauak ixpan toTEKO. San ma kichiua nochi tlen yoniknauatij.’”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Manoa okijlij on ángel yejuan toTEKO okuajtitlan:</div>
<div class="p">—Nimitstlajtlanilia xmokaua touan niman timitsikxitiliskej sen chivito para tikuas.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Pero on ángel yejuan toTEKO okuajtitlan okinankilij:</div>
<div class="p">—Maski tla ninokauaskia, xniueliskia nitlakuaskia nemouan, pero on chivito uelis tikuentlalilis toTEKO, sen uentli yejuan nochi tlatla.</div>
<div class="p">(Manoa xkimatiya ika on tlakatl yejua on ángel yejuan toTEKO okuajtitlan.)<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj Manoa okijlij on ángel yejuan toTEKO okuajtitlan:</div>
<div class="p">—Xtechijli kenijki motoka para ijki uelis timitstlajsokamachiliskej ijkuak nochiuas on tlen yotitechijlij.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Pero on ángel yejuan toTEKO okuajtitlan okinankilij:</div>
<div class="p">—¿Tline tikneki tikmatis notokaj? Notoka sanoyej tetlatlachalti.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj Manoa okonan on chivito niman okonkuik on uentli de trigo. Kemaj okintlalij ipan sen tetl niman okinuentlalilij toTEKO ken sen uentli yejuan nochi tlatla. Kemaj toTEKO okichiu on tlen milagroso ixpan Manoa niman isiuau.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijkuak on tlitl de on tlaixpan* otlejkok, Manoa niman isiuau okitakej on ángel yejuan toTEKO okuajtitlan otlejkotiaj iluikak ijtik on tlitl. Kemaj yejuamej onotlankuantelketskej niman onopachojkej hasta ipan tlajli.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Manoa okimat ika on tlakatl katka on ángel yejuan toTEKO okuajtitlan, niman on ángel xokaman oksejpa onoteititij, itech Manoa nion itech isiuau.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman Manoa okijlij isiuau:</div>
<div class="p">—¡Aman kemaj timikiskej pampa yotikitakej toTEKO Dios!<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pero yejua okinankilij:</div>
<div class="p">—Tla toTEKO kinekiskia techmiktis, xkiseliskia on uentli kyejuan nochi tlatlak, nion on uentli de trigo, nion xtechkauiliskia tikitaskiaj in tlajtlamach*. Niman no ijki xtechijliskia nochi on tlen yotechijlij.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Oyejkok on tonajli ijkuak on sisiuatl okipix sen tlakakonetl niman okitokayotij Sansón. Niman on tlakakonetl noskaltiaya, niman toTEKO kitiochiuaya.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Se tonajli, ijkuak Sansón nemiya ipan icampamento Dan, yejuan nokaua entre on uejueyikalpanmej Zora niman Estaol, iespíritu toTEKO opeu kimaka miyek fuerza.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
