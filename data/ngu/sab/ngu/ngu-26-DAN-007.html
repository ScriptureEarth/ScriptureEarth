<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Daniel 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-26-DAN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-25-EZK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-26-DAN-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Daniel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='ngu-26-DAN-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-27-HOS-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On nauimej temojmojtijkej yolkej</div></div><a id="v1"></a>
<div class="m">
<div class="c-drop">7</div> Ipan on achtoj xipan ijkuak Belsasar tlamandarouaya ne Babilonia, ipan sen tlayoua Daniel okipix sen tlatlachalistli ken itemikpan.  Ijkuak otlachix, okijkuiloj on tlen màs okitlatlachaltij ipan itemik. In yejua okijkuiloj de on itemik: <span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>"Nejua onikitak ipan notemik sen sanoyej chikauak ajakatl yejuan ouajleu de nochiuiyan ipan in tlatikpaktli, niman sanoyej chikauak koxoniaya on ueyi mar.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj, nauimej uejueyimej niman temojmojtijkej yolkej, yejuan sesekneka tlajtlachayaj, uajkistiayaj ijtik on mar.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>'On achtoj yolki, tlajtlachaya ken itlaj león, pero kipiyaya imastlakapaluan ken itlaj kuaktli. Chika nejua nikitstikatka, okixtilijkej imastlakapaluan.  Okajkokukej niman okitelketskej ikan ikxiuan ken yakaj tlakatl, niman itlamachilis onochiu ken itlamachilis sen tlakatl.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Yejuan ika ome yolki, tlajtlachaya ken sen oso yejuan se lado de on inakastlan màs uejkapan katka, niman on okse lado de on inakastlan màs tlaltech katka.   Ipan itlauan . . Ipan itlauan kipiyaya yeyi omiyelchikijtin. Niman onikak ijkin kijliaj: '¡Xuiya niman xkua nochi kech nakatl tiknekis!'<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Yejuan ika yeyi yolki, tlajtlachaya ken sen leopardo, pero ipan itlakayo kipiyaya naui imastlakapal. No ijki, onikitak ika kipiyaya naui itsontekon niman kimakayaj poder para tlamandaros.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Yejuan ika naui temojmojtij yolki onikitak ipan on tlatlachalistli, sanoyej temojmojtij katka niman sanoyej kojtik katka. Kipiyaya itlauan de on tepostli hierro, niman sanoyej ueueyakej katkaj.  Nochi kuejkuechtiliaya niman kitekojkotonaya on tlen kinkuaya.  Niman ijkuak seki kixuikauaya, sa ipan chojcholouaya.  In temojmojtij yolki oksekneka katka xken on oksekimej yejuan yonikintaka, pampa ipan itsontekon kipiyaya majtlaktli ikuakuauuan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Chika nikinmixtlalojtikatka ikuakuauuan, onikitak itsajlan ikuakuauuan okis okse ikuakuau más pitentsin. Niman kemaj yeyi ikuakuau okiyopeuilijkej para ompa onoskaltij on yejuan sakin okis.  In ikuakuau kipiyaya ixtololojuan ken de sen tlakatl, niman no kipiyaya ikamak yejuan ika sanoyej noueyiteneuaya.<span id="bookmarks8"></span></div>

<div class="s"><div id="s2">Ijkuak Dios teyolkuitis</div></div><span id="bookmarks8"></span><a id="v9"></a>
<div class="pi"><span class="v">9</span><span class="vsp">&nbsp;</span>'Chika sanken nikitstikatka, onikitak okintlalijkej keskimej tronos </div>
<div class="q top-spacing">niman sen Ueuentsin yejuan yeuejkaui nemi, ompa onotlalij. </div>
<div class="q">Itlaken istak katka ken nieve, </div>
<div class="q">niman itson ken lana chipauak. </div>
<div class="q">On trono niman iruedas, nochi kauankikatka ikan tlitl,<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>niman sen río de tlitl kisaya ixpan. </div>
<div class="q">Sanoyej tojlanmej hasta miles kitekipanouayaj. </div>
<div class="q">Niman sanoyej miyekej millones ijkatikatkaj ixpan. </div>
<div class="q">Kemaj on ueyixtikaj teyolkuitijketl iuan itlapaleuijkauan opeu tekitij, </div>
<div class="q">niman okintlapojkej on amamoxtin.</div>
<div class="b">&nbsp;</div><span id="bookmarks10"></span><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Nejua nikonitstikatka on pitentsin kuakuautli yejuan tlajtojtikatka ikan noueyimatilistli, niman chika nikitstikatka, okimiktijkej on temojmojtij yolki niman okitsojtsontekej. Kemaj okontlajkalkej tliko para ma tlatla.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki on oksekimej temojmojtijkej yolkej okinkuilijkej poder, pero okinkauilijkej ma nemikan hasta ijkuak yejkos on tonajli para mikiskej.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Nejua sanken nikitstikatka in tlatlachalistli ipan notemik on tlayoua. </div>
<div class="pi"></div>
<div class="q top-spacing">'Kemaj san amanaman, onikitak yakaj uajlau ipan moxtli </div>
<div class="q">yejuan tlajtlachaya ken se yejuan onochiu tlakatl. </div>
<div class="q">Yejua oyaj nisiu ne kampa nemi on Ueuentsin yejuan yeuejkaui nemi </div>
<div class="q">niman okuikakej hasta ixpan on Uejuentsin.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Niman okimakakej poder para tlamandaros, </div>
<div class="q">yekteneualistli niman sen reino. </div>
<div class="q">Niman nochi tlakatl de nochimej naciones, </div>
<div class="q">niman nochimej on yejuan tlajtlajtouaj sesekneka tlajtoltin, </div>
<div class="q">kimauistiliayaj. </div>
<div class="q">Ipoder nochipa ijki yes, </div>
<div class="q">xkaman nopatlas, </div>
<div class="q">niman ireino xkaman kixoxotoniskej.</div>
<div class="b">&nbsp;</div><span id="bookmarks14"></span><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Nejua Daniel, onikmat ika opeu sanoyej ninomojtia ipampa on tlatlachalistli;  niman sa nikonmatstikatka on tlen onikitak.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj oniknisiuij se yejuan ompa ijkaya, niman oniktlajtlotij para ma nechijli tlinon kijtosneki on tlajtlamach. Yejua onechijlij on tlinon kijtosneki:<span id="bookmarks16"></span> <a id="v17"></a><span class="v">17</span><span class="vsp">&nbsp;</span>'In nauimej temojmojtijkej yolkej, yejuamej yeskej on nauimej reyes yejuan kimandaroskej in tlaltikpaktli.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero sakin, on reino kinmakaskej on yolchipajkej yejuan on ueyixtikaj Dios yokintlapejpenij, niman yejuamej tlamandaroskej para nochipa.'<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Kemaj nejua niknekiya más nikmatis tlen melauak itechkopa on ika naui temojmojtij yolki, yejuan sanoyej oksekneka tlajtlachaya de on oksekimej, pampa tlajtlachaya más temomojtij: kipiyaya itlauan de hierro niman istiuan de bronce.  Nochi tlen kinkuaya, kintekojkotonaya niman kintolouaya. Niman nochi tlen kixuikauaya sa ipan chojcholouaya.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>No niknekiya nikmatis más de on majtlaktli ikuakuauan,  niman no de on ikuakuau pitentsin yejuan más sakin okis niman kipiyaya ixtololojuan  niman ikamak yejuan ika sanoyej noueyiteneuaya. Tej, hasta nesiya ika yejua más ueyi kuakuautli katka xken on oksekimej,  niman yeyi kuakuautin oyopejkej para okauilijkej ompa ma noskalti kampa okis.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj onikitak ika in kuakuautli pitentsin kinuisokiya on yolchipajkej itlapejpeniluan Dios, niman kintlaniya.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Pero kemaj oyejkok on Ueuentsin yejuan yejuekaui nemi niman okimpaleuij ikan melajkilistli on iyektlapejpeniluan on ueyixtikaj Dios. Aman yoyejkok on tonajli para itlapejpeniluan Dios tekiuajtiskej ipan on reino.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman yejua onechijlij:</div>
<div class="b">&nbsp;</div>
<div class="q">'On ika naui temojmojtij yolki </div>
<div class="q">sano yejua on ika naui reino </div>
<div class="q">yejuan onyas ipan in tlaltikpaktli. </div>
<div class="q">Yejua sanoyej oksekneka yes, </div>
<div class="q">xijki yes kenon oksekimej. </div>
<div class="q">Yejua kixoxotonis nochi in tlaltikpaktli; </div>
<div class="q">kemaj kichojcholos niman kikuejkuechtilis.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>On majtlaktli kuakuautin, </div>
<div class="q">kijtosneki majtlaktli reyes </div>
<div class="q">yejuan tlamandaroskej ipan on reino. </div>
<div class="q">Sakin de yejuamej okse peuas tlamandaros, </div>
<div class="q">yejuan sanoyej oksekneka yes </div>
<div class="q">xken on yejuan ye nemiyaj achtoj. </div>
<div class="q">Niman yejua kintlanis yeyimej de on reyes.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Yejua in rey kuijuikaltis on ueyixtikaj Dios. </div>
<div class="q">Yejua kinuijsokis </div>
<div class="q">niman kintlanis iyolchipajkatlapejpeniluan Dios; </div>
<div class="q">kinekis kipatlas itlanauatiluan Dios </div>
<div class="q">niman on iluimej yejuan Dios otlanauatij. </div>
<div class="q">Niman on iyolchipajkatlapejpeniluan Dios kintlankapiyas </div>
<div class="q">yeyi xipan uantlajko.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Pero on ueyixtikaj Teyolkuitijketl</div>
<div class="q">iuan itlapaleuijkauan kitlajtlakolmakaskej, </div>
<div class="q">niman kikuiliskej on ireino, </div>
<div class="q">niman nochi kuajli kipopoloskej.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Niman on reino, on poder </div>
<div class="q">niman on ueyilistli de nochimej on reinos </div>
<div class="q">yejuan onokej ipan in tlaltikpaktli, </div>
<div class="q">kinmakaskej on yolchipajkej </div>
<div class="q">yejuan okintlapejpenij on ueyixtikaj Dios. </div>
<div class="q">Ireino Dios onyas para nochipa, </div>
<div class="q">niman nochimej in tlaltikpaktlayekankej, </div>
<div class="q">kitekipanoskej niman kitlakamatiskej.'</div>
<div class="b">&nbsp;</div><span id="bookmarks27"></span><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Ijkin otlan onechtlajtlajtouilij on tlajtlamach. Niman nejua Daniel, sanoyej* onimojkatlanemilij niman hasta onistaleu, pero xakaj onikijlij in tlajtlamach."<span id="bookmarks28"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
