<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='ngu-10-2SA-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Absalón xipan kita David</div></div><a id="v1"></a>
<div class="m">
<div class="c-drop">15</div> Más sakin*, Absalón okou sen carreta de nouijsokilistli niman caballos, niman okisentlalij 50 tlakamej para notlaloskej iyakapan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nokuiteuaya sa nimantsin niman notlaliaya itenko on ojtli kampa ikalakiyan on ueyikalpan, niman akin ompa yejkoya para kitlajtlanilis ma kipaleui on rey de itlaj problema, Absalón kinotsaya niman kitlajtoltiaya de katlejua ueyikalpan ualeuaya. Tla yejua kinankiliaya ika ualeuaya ipan semej de on tribus* de Israel,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Absalón kijlaya: “Melauak on tlen tiktlajtlani melajki niman kuajli, pero xakaj uelis mitsselis itech on rey."  <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Niman no kijtouaya: "Tla nejua niteyolkuitijketl yeskia ipan in país, nochimej nikinseliskia on yejuan kipiyaj problema niman nejua nikimpaleuiskia ken kitocaroua."<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman tla yakaj nonisiuiyaya para kitlajpalouaya, notlakuantelketsaya niman nopachouaya hasta ipan tlajli, Absalón kimakitskiaya, kinapalouaya, niman kitenkuaya.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkin kichiuaya iuan nochimej on israelitas yejuan kinekiyaj kitaskej on rey para kimpaleuiyaya ken kitocaroua, niman ijki kichiuaya para ma kinekikan on israelitas.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Ijkuak oajsik naui xipan, Absalón okijlij on rey:</div>
<div class="p">—Nimitstlajtlanilia noueyi rey, xnechkauili ma niuiya Hebrón ma nikchiuati on tlen nejua onikprometerouilij toTEKO.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak ninemiya Gesur, onikijli toTEKO tla nechkauiliskia ma ninokuepa Jerusalén, nejua niktlauentlaliliskia ne Hebrón. <span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>On rey okinankilij:</div>
<div class="p"> —Xuiya moyolika.</div>
<div class="p">Niman Absalón oyaj Hebrón.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj okinmichtakatitlan sekimej itlajtojkauan ipan nochi on tribus de Israel para okinmijlitoj, ika ijkuak kakiskej kipitsaj on tlapitsajli ne Hebrón, yejuamej tsajtsiskej ika Absalón yokitlalijkej ken rey para nochi iueyitlalpan Israel.  <span id="bookmarks10"></span> <a id="v11"></a><span class="v">11</span><span class="vsp">&nbsp;</span>No okiminnots 200 tlakamej de Jerusalén. Yejuamej oyajkej ika kuajli inyojlo, pero xkimatiyaj tlinon nochiuaskia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Absalón no okitekuitlan semej on yejuan kitlajtolpaleuiyaj David, yejuan itoka kakta Ahitofel yejuan kisa ipan on ueyikalpan Gilo para ompa iuan nemis chika yejua kitlatiskia uentli. Ijkon tej, Absalón kajsitiaya poder para ueliskia kixtis itataj ken rey, niman más miyekixtiayaj on yejuan kitokayaj Absalón.<span id="bookmarks12"></span></div>

<div class="s"><div id="s2">David ocholojteu ne Jerusalén</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Sen temachistijketl okijlito David ika on israelitas miyekej yopanokej itech Absalón.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kema David okinnauatij nochimej itlapeliuikauan yejuan nemiyaj iuan Jerusalén:</div>
<div class="p">—¡Ma ticholokan aman, noso xuelis titomanauiskej de Absalón! ¡Tiauij! ¡Xmotlajsiuitikan!  Maka yej techonajsis niman techchiuilis itlaj xkuajli niman tinochimej techmiktis ikan espada inuan nochimej yejuan nemij nikan ipan in ueyikalpan.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Niman yejuamej okinankilijkej on rey:</div>
<div class="p">—Tejuamej tikchiuaskej nochi on tlen tejua titechnauatis.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijki tej on rey okis iuan ifamilia niman nochimej on yejuan chantiyaj ipan on palacio.  San onokajkej majtlaktli itlakpasiuauan para kitlajpiyaskej on palacio.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman ijkuak yokiska on rey iuan nochimej isoldados, onoteltikej itenko on ueyikalpan. <span id="bookmarks17"></span> <a id="v18"></a><span class="v">18</span><span class="vsp">&nbsp;</span>Inakastlan onotlalijkej nochimej on itlapeliuikauan, chika nochimej on cereteos niman on peleteos yejuan kimanauiyaj on rey, niman on 600 yejuan opejka kitokaj desde Gat, ixpan nejnentiayaj.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman ijkuakon on rey okijlij Itai, yejuan ualeua Gat:</div>
<div class="p"> —¿Tline no otiuajlaj touan? Más kuajli tla timokuepas niman timokauas iuan on rey yejuan kemach okalak, pampa tejua xtichanej yej omitsajtotokakej de mopaís. <span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tejua kemach yaloua otejkok, ¿niman kenijki nimitstlajtlanilis para xuajla touan, tla nion neja xnikmati kanon niau? Más kuajli tla timokuepas niman xkinuika mochanejkauan*. ¡ Ma toTEKO mitstiochiua niman nochipa mouan mauiya.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Itai okinankilij:</div>
<div class="p">—Ninotlajtolamaka ika itokatsin toTEKO niman moka tejua noueyi rey, ika kampa norey nemis, tla ninemis noso tla nimikis, nejua nimotekitkau mouan nias.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>On rey okinankilij:</div>
<div class="p"> —Tla ijkon xuajla touan.</div>
<div class="p">Ijki tej, Itai oyaj iuan David, iuan nochimej on tlakamej niman infamilias.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Chika kisaya on rey niman nochimej yejuan iuan nemiyaj, sanoyej ajmankachokatiayaj. Yejuamej okipanokej on ayajtok Cedrón.  Kemaj opanok on rey, niman nochimej on tlakamej yejuan onejnentiajkej ixpan, oyajkej ipan on ojtli yejuan yau ipan on xalpatlajkan. <span id="bookmarks23"></span> <a id="v24"></a><span class="v">24</span><span class="vsp">&nbsp;</span>Niman no yaya on tiopixki Sadoc inmiuan nochimej on levitas yejuan  kiktiyaj iyekcaja Dios. Yejuamej okajkej itech Abiatar hasta ijkuak nochi tlakatl okis ipan on ueyikalpan.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pero on rey David okijlij Sadoc:</div>
<div class="p">—Xkikti iyekcaja Dios oksejpa ipan on ueyikalpan Jerusalén. Tla toTEKO paki nouan, yejua kichiuas para niuajnokuepas niman nikitas oksejpa iyekcaja niman itiopan.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Pero tla toTEKO kijtos ika xnikpaktia, nikan ninemi. Ma kichiua tlinon kitas kuajli.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>On rey no okijlij on tiopixki Sadoc:</div>
<div class="p"> —Xkita, tejua iuan Abiatar xmokuepakan nemoyolika ipan on ueyi kalpan, on omemej nemokoneuan, tejua iuan mokoneu Ahimaas niman Abiatar iuan ikoneu Jonatán.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Chika nejua ninokauas ipan on ixtlauatl de on xalpatlajkan, hasta nikmatis de nemejuamej.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Yejua ika, Sadoc niman Abiatar okiktikej iyekcaja Dios oksejpa ne Jerusalén, niman ompa onokajkej.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>David otlejkok itlaixko on tepetl Olivos. Xika ikakuan yaya, chokatiaya niman nokuatlapachojtiaya pampa kiteititiaya ika najmanaya. Nochi tlakatl yejuan iuan yaya no nokuatlapachojtiayaj, niman chika tlejkouayaj, no chokatiayaj.  <span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ijkuak okimachistijkej David ika on itlajtolpaleuijkau itoka Ahitofel no iuan yonosentlalij Absalón, David okitlajtlanilij toTEKO para maka ma nochiua on tlen kinemilia kichiuas Ahitofel.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Ijkuak David oajsik ikuapan on tepetl kampa kimauistiliaj Dios, okinamikiko itlajsojkaikniu* Husai yejuan ualeua de on tribu* Arquita. Uajlaya ika itlaken tsajtsayanki niman kipiyaya tlajli ipan itsontekon.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>David okijlij:</div>
<div class="p"> —Tla tiuajlas nouan, xtiuelis tinechpaleuis. <span id="bookmarks33"></span> <a id="v34"></a><span class="v">34</span><span class="vsp">&nbsp;</span>Pero tla timokuepas Jerusalén niman tikijlis Absalón: “Noueyi rey, in motekitkau kichiuas tlinon tiknauatis ijkon ken achtoj okitechiuilij motataj.” Ijki uelis tinechpaleuis para tikxoxotonilis iplanes Ahitófel.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ompa nemiskej mouan on tiopixkej Sadoc niman Abiatar. Yejua ika, xkinmijli nochipa tlinon tejua tikakis ipan on palacio.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Inkoneuan Ahimaas niman Jonatán no ompa nemij.  Intechkopa yejuamej xnechmachistikan nochi tlinon nenkimatiskej.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Husai itlajsojkaikniu* David oajsik Jerusalén ijkuak Absalón mero kalaktiaya ipan on ueyikalpan.<span id="bookmarks37"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
