<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 21</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-020.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;21&nbsp;&nbsp;</a></span>
  <span class="button"><a href='ngu-12-2KI-022.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Manasés otlamandaroj ne Judá</div></div><a id="v1"></a>
<div class="m">
<div class="c-drop">21</div> Manasés kipiyaya majtlaktli uan ome xipan ijkuak opeu tlamandaroua ne Judá, niman otlamandaroj 55 xipan ne Jerusalén. Inanaj itoka katka Hepsiba.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero okichiu tlen xkuajli ixpan toTEKO, pampa no okichiu on tlen sanoyej tetlajyeloj* no ijki ken kichiuayaj on chanejkej ipan on naciones yejuan toTEKO okinkixtij imixpan on israelitas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Oksejpa okinchijchiu on tiopanmej pipitikej kampa kimauistiliayaj idolos ne ikuapan tepetsitsimej, yejuan Ezequías, itataj okinxoxotonijka. Okinchijchiu on tlaixpanmej* para Baal niman okichijchiu sen ixneskayotl de on diosa Asera ipan sen kojtli, ken okichijchijka Acab, rey de Israel.  No onotlakuantelkets inmixpan nochimej on sitlalimej yejuan onkaj ipan cielo, niman okinmauistilij. <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Okinchijchiu tlaixpanmej para okseki dioses ipan iueyitiopan toTEKO, kampa toTEKO okijtojka ika itokatsin kitocaroua kitlakaitaskej ne Jerusalén.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Okinchijchiu oksekimej tlaixpanmej* ipan on ome iueyitiopan kiauak toTEKO para on sitlalimej.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Niman no okitemakak ikoneu ken uentli yejuan tlatla, niman okinnots on ajakamej niman okichiu on tetlatejtemouilistli, niman okintlakeu on yejuan kinnotsaj ajakamej para kimatis tlinon nochiuas niman yejuan tenaualuiyaj. On tlen okichiu sanoyej xkuajli ixpan toTEKO niman ijkon sanoyej okikualanij. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>No okitlalij sen kojtli* yejuan kipiyaya ixneskayo on diosa Asera ipan iueyitiopan toTEKO, kampa toTEKO okijlijka David niman Salomón, ikoneu: “In ueyitiopan nikan Jerusalén, yejua yoniktlapejpenij intech nochimej inueyitlalpanuan on tribus* de Israel. Yejua yes para nochipa kampa notokatsin kitlakaitaskej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tla kichiuaj niman kitlakamatij nochi on tlen yonikinnauatij, niman nochi on tlamachtiltin yejuan okinmakak Moisés notekitkau, xok kaman nikinkixtis on israelitas ipan on tlajli yejuan onikinmakak iminachtojtajuan."<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Pero yejuamej xokinekkej okakkej. Yej Manasés okichiu más ma kichiuakan tlen sanoyej xkuajli xken on tlen okichijkej on chanejkej ipan on naciones yejuan toTEKO okimpopoloj inmixpan on israelitas.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yejua ika, toTEKO otlajtoj intechkopa on itekitkauan tiotlajtojkej, niman okijtoj:<span id="bookmarks10"></span> <a id="v11"></a><span class="v">11</span><span class="vsp">&nbsp;</span>“Pampa Manasés okichiu tlen sanoyej tetlajyeloj* , niman pampa ixompayejyeualis más sanoyej miyek xken on amorreos yejuan onenkej achtoj de yejua, niman pampa okichiu para Judá ma tlajtlako ika iídolos,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>nejua, iminTEKO Dios on israelitas nikijtoua:  "Nikuajtitlanis tlen sanoyej xkuajli niman temojtij ipan Jerusalén niman Judá.  On yejuan kikakiskej, nomojtiskej, niman kimojkakakiskej hasta kinnakaskokos.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nicastigaros Jerusalén sano ika on castigo yejuan onikchiuilij Samaria niman iuejkakoneuan Acab. Nikauas chipauak nochi tlakatl de Jerusalén ken kichipauaj sen plato ijkuak kipajpakaj niman kemaj kixakamanaj.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Niman notlapejpeniluan yejuan nokauaj ipan on tlajli, nikintlalkauis niman nikintemaktilis intech intlauelikniuan, para yejuamej ma kinmajsikan niman ma kinkuilikan tlen iminyaxka.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ijkin nikchiuas pampa okichijkej tlen xkuajli nixpan, niman nechkualanijtokej desde on tonajli ijkuak iminachtojtajuan okiskej Egipto hasta aman.”<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>*Aparte de on tlajtlakojli yejuan Manasés okichiualtij ma kichiuakan on chanejkej Judá ixpan toTEKO, no ijki sanoyej miyek tlakatl okimiktij ne Jerusalén yejuan xkipiya tlajtlakojli. Iminyesyo sanoyej miyek tentoya ipan on ueyikalpan Jerusalén de se lado hasta on okse lado.  <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nochi on tlajtlamach* yejuan okichiu Manasés niman on tlajtlakoltin yejuan okichiu, tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Judá.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Ijkuak omik, okitôkakej ipan ixochitlan on palacio, ipan on xochitlan de Uza. Sakin Amón, ikoneu, onochiu rey.<span id="bookmarks18"></span></div>

<div class="s"><div id="s2">Amón otlamandaroj ne Judá</div></div>
<div class="r"><div id="r1">(<span class="reflink"><a href="ngu-14-2CH-033.html#v21">2 Cr 33.21-25</a></span>)</div></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Amón kipiyaya 22 xipan ijkuak opeu tlamandaroua, niman otlamandaroj ome xipan ne Jerusalén. Inanaj itoka katka Mesulemet, ichpoch Hazur de Jotba.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero on tlen okichiu, sanoyej xkuajli ixpan toTEKO, ken okichiu Manasés itataj.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Okitokak on xkuajli ojtli yejuan okitokak itataj. Onotlakuantelkets niman okinmauistilij sano yejuamej on ídolos yejuan itataj okinmauistilij.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Okitlalkauij iminTEKO Dios iachtojtajuan, niman xokintlakamat itlanauatiluan.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Itlapeliuikauan Amón okitlajtouilijkej kimiktiskej, niman okimiktijkej ipan ipalacio.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Pero on tlakamej ompa chanejkej ne Judá okinmiktijkej on yejuan okitlajtouilijkaj on rey Amón. Niman Josías, on ikoneu yejua okitenejkej para otlamandaroj.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Nochi on tlajtlamach* yejuan okichiu Amón tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Judá.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Okitôkakej ipan itlalkon ne ipan ixochitlan Uza. Sakin Josías, ikoneu, onochiu rey.<span id="bookmarks26"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
