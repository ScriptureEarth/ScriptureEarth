<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Eclesiastés 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-21-ECC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-20-PRO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-21-ECC-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Eclesiastés&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='ngu-21-ECC-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-22-SNG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Nochi tlen nochiua kipiya kamanon nochiuas</div></div><a id="v1"></a>
<div class="m">
<div class="c-drop">3</div> Nochi tlen nochiua ipan in tlaltikpaktli kipiya kamanon nochiuas:</div>
<div class="b">&nbsp;</div><span id="bookmarks1"></span><span id="bookmarks1"></span><a id="v2"></a>
<div class="q2-v"><span class="v">2</span><span class="vsp">&nbsp;</span>kamanon se tlakati,</div>
<div class="q2">kamanon se miki;</div>
<div class="q2">kamanon se tlatôka,</div>
<div class="q2">niman kamanon kuiuitlaj on tlen kitôkaj;<span id="bookmarks2"></span></div><span id="bookmarks2"></span><a id="v3"></a>
<div class="q2-v"><span class="v">3</span><span class="vsp">&nbsp;</span>kamanon se temiktia,</div>
<div class="q2">niman kamanon se tepajtia;</div>
<div class="q2">kamanon se tlaxoxotonia,</div>
<div class="q2">niman kamanon se tlachijchiua;<span id="bookmarks3"></span></div><span id="bookmarks3"></span><a id="v4"></a>
<div class="q2-v"><span class="v">4</span><span class="vsp">&nbsp;</span>kamanon se choka,</div>
<div class="q2">niman kamanon se uetska;</div>
<div class="q2">kamanon se najmana,</div>
<div class="q2">niman kamanon se paki;<span id="bookmarks4"></span></div><span id="bookmarks4"></span><a id="v5"></a>
<div class="q2-v"><span class="v">5</span><span class="vsp">&nbsp;</span>kamanon se kinsemanas temej,</div>
<div class="q2">niman kamanon se kinsentlalia temej;</div>
<div class="q2">kamanon se teuan nonapalos,</div>
<div class="q2">niman kamanon se xteuan nonapalos;<span id="bookmarks5"></span></div><span id="bookmarks5"></span><a id="v6"></a>
<div class="q2-v"><span class="v">6</span><span class="vsp">&nbsp;</span>kamanon se itlaj kitejtemos,</div>
<div class="q2">niman kamanon se xok itlaj kitejtemos;</div>
<div class="q2">kamanon se tlayejyeuas,</div>
<div class="q2">niman kamanon se xitlaj keuas;<span id="bookmarks6"></span></div><span id="bookmarks6"></span><a id="v7"></a>
<div class="q2-v"><span class="v">7</span><span class="vsp">&nbsp;</span>kamanon se itlaj kitsayanas,</div>
<div class="q2">niman kamanon se itlaj kijtsomas;</div>
<div class="q2">kamanon se xnauatis,</div>
<div class="q2">niman kamanon se tlajtos;<span id="bookmarks7"></span></div><span id="bookmarks7"></span><a id="v8"></a>
<div class="q2-v"><span class="v">8</span><span class="vsp">&nbsp;</span>kamanon se tetlajsojtlas,</div>
<div class="q2">niman kamanon se tetlauelitas;</div>
<div class="q2">kamanon onyas nouijsokilistli,</div>
<div class="q2">niman kamanon onyas yolseuilistli.</div>
<div class="b">&nbsp;</div><span id="bookmarks8"></span><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>¿Tlinon kitlanis sen tlakatl ika on tlen sanoyej notekimiktia ipan in tlaltikpaktli?<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yonikitak ika Dios okinmakak chikajkatekitl on tlakamej para ika kinyolyemanilia.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>ToTEKO, ijkuak otlachijchiu, nochi okichijchiu kualtetsin; no ijki okitlalilij ipan iyojlo nochi tlakatl ika xkaman mikiskej, maski yejuamej xuelij kajsikamatij, nochi on tlen Dios yokichiu niman on tlen kichiuas.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yejua ika, nejua nikmatstika ika sen tlakatl sanoyej kuajli kichiuas tla nopaktis niman kuajli nouikas ipan inemilis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tla ijkon tej, ijkuak titlakuaj niman tiatlitiuij niman tikseliaj on tlen kuajli de on totekiu, on kuajli pampa Dios yejua otechmakak.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Niman no nikmatstikaj ika nochi on tlen Dios yokichijchiu nochipa onyas. Xitlaj kipoloua yejuan tikajxitiliskej, nion xitlaj onkaj para yej tikixtiliskej; Dios ijki okichijchiu, para on tlakamej ma kitlakaitakan.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochi tlen aman onkaj, ye onkatka achtoj; niman on tlen onyas, aman ye onkaj. Dios kichiua para on tlen yopanok oksejpa ma nochiua.<span id="bookmarks15"></span></div>

<div class="s"><div id="s2">Xonkaj melajkachiualistli ipan in tlaltikpaktli</div></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>No ijki ouel onikitak ika ipan in tlaltikpaktli yotlaijtlakau, niman onkaj tlen xkuajli kampa kitokaroua onyas melajkachiualistli niman yolmelaualistli.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yejua ika, oniknojlij ika Dios kinyolkuitis on tlakamej yejuan kuajli nouikaj niman on yejuan xkuajli nouikaj, pampa nochi tlin se kichiua tla kuali noso tla xkuali, kipiya kamanon Dios kiyolkuitis.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>No ijki oniknojlij: Ijkon ken nouikaj on tlakamej, Dios kintitia para ma kimatikan ika yejuamej no ijkej ken yolkej.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ika tlen melauak, on tlakamej niman on yolkej sano ijki impan nochiua: on tlakamej niman on yolkej sano ijki mikij, niman no sano ijki nijyotiaj. Xitlaj kipiya on tlakatl yejuan on yolki xkipiya. Yej nochi san no ijki impan nochiua. Xitlaj tikijtojtokej.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Nochimej san sekan ajsij kampa nosentlaliua. Ijkon ken tlachijchijtin ikan tlajli, oksejpa nochimej nokuepaskej tlajli.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>¿Akinon uelis kijtos ika inespíritu on tlakamej tlejkoua ne iluikak, niman inespíritu on yolkej uej temoua ne kampa más uejkatlan de in tlaltikpaktli?<span id="bookmarks21"></span> <a id="v22"></a><span class="v">22</span><span class="vsp">&nbsp;</span>No yonikitak ika para sen tlakatl más kuajli ma nopakti ika on tlen kitlani ijkuak tekiti, pampa ijki kitocaroua.  Ijki nikijtoua, pampa xakaj kimati tlinon nochiuas ijkuak yotimikej.<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
