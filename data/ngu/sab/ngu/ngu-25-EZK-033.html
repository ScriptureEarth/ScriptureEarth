<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 33</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-032.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;33&nbsp;&nbsp;</a></span>
  <span class="button"><a href='ngu-25-EZK-034.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="ms"><div id="ms1">ON IKA NAUI TLAXELOJLI: YOLTLALIJLI NIMAN TLAMACHALISTLI PARA ISRAEL </div></div>
<div class="mr"><div id="mr1">(33.1 – 48.35)</div></div>
<div class="b">&nbsp;</div>

<div class="s"><div id="s1">On tlajtolmakalistli ika on israelitas nokuepaskej ipan imintlal (33.1 – 39.29)</div></div>
<div class="b">&nbsp;</div>
<div class="s2"><div id="s2">ToTEKO kitlalia Ezequiel ken soldadojtlajpixki</div></div><a id="v1"></a>
<div class="m">
<div class="c-drop">33</div> ToTEKO oksejpa onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xkiminnotsa on mochanejkauan, niman xkinmijli ika nejua ijkin nikijtoua:  'Ijkuak nejua nikontitlani on nouijsokilistli ipan sen país, on chanejkej ipan on país kitlapejpeniaj niman kiteneuaj sen soldadojtlajpixki yejuan san ika nokaua tlajpiya.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman ijkuak on soldadojtlajpixki kita ika on soldados  yejuan intlauelikniuan ye yejkotokej ipan ipaís,  kipitsa on tlapitsajli  para ika  kiminnotsa on ichanejkauan para ma nomanauikan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tla yakaj kaki on tlapitsajli niman san nokaua,  niman xitlaj kichiua para nomanauiya,  niman on intlauelikniuan yejkoj niman kimiktiaj,  tla ijkon, sano yejua kipiya tlajtlakojli ipampa imikilis.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>On melauak yejua kipiya tlajtlakojli tla kimiktiaj,  pampa maski okak ijkuak okipitskej on tlapitsajli,  xokichiu cuenta para onomanauij, pero tla yejua kichiuaskia cuenta uelisia nomanauiskia.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Pero tla on soldadojtlajpixki, kita ika ye yejkotokej on soldados yejuan intlauelikniuan,  niman xkipitsa on tlapitsajli para ika kiminnotsas on ichanejkauan para ma nomanauikan, niman on intlauelikniuan yejkoj niman yakaj kimiktiaj,  tla ijkon, on tlakatl mikis ipampa yejua itlajtlakoluan,  pero nejua niktlajtlakolmakas on soldadojtlajpixki ipampa imikilis on tlakatl.'<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Tejua tej, tlaltikpaktlakatl, yonimitstlalij ken sen tlajpixki intech on notlapejpeniluan israelitas.  Yejua ika tej, kuajli xkaki on tlinon motechkopa nikinmijlis,  niman ijki kimatstiaskej tlinon xkuajli impan nochiuas tla xnechtlakamatij.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ijkuak nejua nikijtos ika yakaj tlakatl yejuan xompayejyeua ika onkaj mikis ipampa itlajtlakoluan,  niman tla tejua xitlaj tikijlia para ma noyolpatla  niman kuajli ma nouika,  tla ijkon, on xompayejyeua mikis ipampa yejua itlajtlakol,  pero tejua nimitstlajtlakomakas ipampa imikilis on tlakatl.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero tla tejua tikijlia on tlakatl xompayejyeua para ma noyolpatla niman kuajli ma nouika,  niman yejua xkichiua, yejua mikis ipampa yejua itlajtlakol, pero tejua tikmanauis monemilis. <span id="bookmarks9"></span></div>
<div class="s2"><div id="s3">Cada se kiselis itlaxtlauil ken kimelaua</div></div>
<div class="r"><div id="r1">(Ez 18.21-32)</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Tejua tlaltikpaktlakatl, xkinmijli on notlapejpeniluan israelitas ika nejua ijkin nikinmijlia:  ‘Nemejuamej israelitas nenkinemiliaj semi yonenixpolijkej  pampa sanoyej yonenkichijkej tlen xkuajli niman sanoyej yonentlajtlakojkej.  Niman nenmotlajtoltiaj tlinon noneki nenkichiuaskej para sanken nennemiskej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero nejua nemoTEKO Dios, ijkin nikijtoua:  Ijkon ken melauak ninemi,  ninotlajtolmaka ika nejua xnikneki ma mikikan on xompayejyeuamej,  yej nikneki ma noyolpatlakan niman kuajli ma nouikakan  para ijkon xmikiskej.  Nemejuamej israelitas xkajkauakan on xkuajli nemilistli yejuan nenkipiyaj,  niman ijki xnenkipiyaskej tline nenmikiskej.’<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Tejua tlaltikpaktlakatl, xkinmijli on mochanejkauan ika nejua ijkin nikinmijlia: ‘Tla sen tlakatl yejuan kuajli iyojlo peua xok nechtlakamati niman tlajtlakoua,  xnomanauis de itechika on castigo  maski achtoj kuajli nouikaya;  niman tla sen tlakatl xompayejyeua kajkaua on tlinon xkuajli kichiuaya,  xmikis ipampa on tlinon xkuajli yokichijka.  Tla on tlakatl yejuan kuajli iyojlo peua tlajtlakoua,  xitlaj ika kipaleuis maski kuajli nouikaya.  Yejua ika, ika onkaj mikis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tla sen tlakatl yejuan kuajli iyojlo,  nikijlia ika kipiyas nemilistli,  niman kemaj yejua peua tlajtlakoua  pampa kinemilia xmikis  pampa achtoj kuajli onouikak,  nejua xnikelnamikis on tlinon achtoj kuajli okichiu.  Yejua ika tej, ika onkaj mikis ipampa on tlinon sakin xkuajli okichiu.<span id="bookmarks13"></span> <a id="v14"></a><span class="v">14-15</span><span class="vsp">&nbsp;</span>Niman tla sen tlakatl xompayejyeua, nikijlia ika mikis ipampa itlajtlakoluan, niman yejua kajkauas on tlajtlakojli, niman peuas kuajli nouikas niman kichiuas tlen melajki, melauak tej yejua nemis, niman xmikis. San ma tikontlalikan tla yejua kitekuepilia on tlen kimakateuaj ijkuak kitetlanejtia itomin noso kitekuepilia on tlinon yokichteka, niman tla kintlakamati on noleyes yejuan kitemakaj nemilistli niman tla xok kichiua on tlen xkuajli, melauak tej yejua nemis, niman xmikis.<span id="bookmarks14-15"></span> <a id="v16"></a><span class="v">16</span><span class="vsp">&nbsp;</span>Pampa yejua peuas kichiuas on tlen kuajli niman tlen melajki, yejua nemis,  niman nejua xok nikelnamikis nion se de on tlajtlakoltin yejuan yejua okichijka.'<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Tejua Ezequiel, on mochanejkauan kijtouaj ika nejua xmelajki tlinon nikchiua,  pero yej yejuamej xmelajki tlinon kichiuaj.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Oksejpa nijkitoua ika tla yakaj tlakatl yejuan kuajli nouikaya, kajkaua on tlinon kuajli kichiuaya niman kichiua on tlinon xkuajli, yejua mikis ipampa on tlinon xkuajli kichiua.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Pero tla on tlakatl yejuan xompayejyeua kajkaua on tlinon xkuajli kichiuaya niman kichiua on tlinon kuajli niman tlen melajki, yejua nemis ipampa on tlinon kuajli kichiua.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero on israelitas oksejpa kijtoskej:  ‘ToTEKO xmelajki tlinon kichiua.’  Pero nejua nemechtlajtlakolmakas cada se de nemejuamej israelitas, ken nemejuamej onenmouikakej.”<span id="bookmarks20"></span></div>
<div class="s2"><div id="s4">Kixoxotoniaj Jerusalén</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ipan on ika makuijli tonajli de on ika majtlaktli metstli, ijkuak tikuikayaj majtlaktli uan ome xipan ika otechuikakej ne Babilonia, sen tlakatl yejuan ouajcholojteu ne Jerusalén ouajlaj  niman onechtlajtlajtouilij ika on ueyikalpan Jerusalén yokinoyaxkatijkej on totlauelikniuan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>On tlayoua ijkuak xe yejkoya on tlakatl yejuan ouajcholojteu,  toTEKO nopan okitlalij ipoder; niman on kualkan, ijkuak oyejkok on tlakatl,  toTEKO okichiu para oksejpa ma ueli nitlajto,  niman xok ninontsin katka.<span id="bookmarks22"></span></div>
<div class="s2"><div id="s5">Intlajtlakoluan on israelitas</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>ToTEKO onechnots, niman onechijlij:<span id="bookmarks23"></span> <a id="v24"></a><span class="v">24</span><span class="vsp">&nbsp;</span>“Tejua tlaltikpaktlakatl,  on israelitas yejuan chantij ipan on uejueyikalpanmej de ne Israel  yokintlaxoxotonilijkej, niman kijtojtonemij:  ‘Tla Abraham iselti katka, niman ouel okinoyaxkatij nochi in país, tla ijkon, tejuamej pampa timiyekej, más tiueliskej oksejpa tiktoyaxkatiskej in país.’<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yejua ika tej, tejua xkinmijli ika nejua nemoTEKO Dios ijkin nikinmijlia:  ‘Nemejuamej nenkikuaj nakatl yejuan yesyoj,  nenkinmauistiliaj ídolos niman nentemiktiaj.  ¿Niman ijki nenkinemiliaj nemechkauilis oksejpa xmoyaxkatikan on país?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Nenkitlaliaj nemoyojlo ipan on nemoteposuan yejuan ika  nenteuijsokij para nenkitekuiliaj tlinon nemejuamej nenkinekij. Nenkichiuaj miyek tlajtlamach yejuan sanoyej nechkualania. Nochimej nemejuamej nensiuapapatlaj noso nentlakapapatlaj.  ¿Niman ijki nenkinemiliaj nemechkauilis xmoyaxkatikan on país?’<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'No ijki, xkinmijli ika nejua nemoTEKO Dios ijkin nikijtoua:  ‘Ijkon ken melauak ninemi,  ninotlajtolmaka ika on yejuan sanken chantij ipan on uejueyikalpanmej yejuan yokinxoxotonijkej intlauelikniuan, kinmiktiskej;  on yejuan chantij ipan campo, nikchiuas para ma kinkuakan on tepeyolkej yejuan nakakuanij,  niman on yejuan chantij ipan on uejueyimej kaltin kampa on soldados nomanauiyaj, niman yejuan chantij ijtik teostomej,  mikiskej ikan kokolistin.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Nejua nikauas on país ken sen xalpatlajkan kampa xitlaj onkaj.  Nikixtilis on ipoder yejuan ika on israelitas sanoyej noueyimatij. Niman on tepemej de on país Israel,  nokauaskej ken sen xalpatlajkan kampa xitlaj onyas, niman xok yakaj panos ompaka.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijkuak nejua yonikau ken sen xalpatlajkan on país,  niman yonitlaxoxotonij  ipampa on sanoyej tetlajyeloj tlajtlakojli yejuan okichijkej on israelitas, ijkuakon kimatiskej ika nejua niiminTEKO.’<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'Tejua tlaltikpaktlakatl, on mochanejkauan mitsteneuaj  ijkuak nonamikij intech on tepanchinantin  niman intech intsakuijlouan on kaltin, niman kinojliaj: ‘¡Xuajuiyan! Tiauij tikonkakij on tiotlajtojketl yejuan techijlis on itlajtoltsin toTEKO.’<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Kemaj on notlapejpeniluan uajlauij niman notlaliaj mixpan, kitl saman uajlauij ikan nochi iminyojlo para mitskakiskej. Pero yejuamej xkichiuaj on tlinon tejua tikinmijlia ma kichiuakan. Yejuamej kijtouaj ika nechtlajsojtlaj, pero ipan iminyojlo, san kitejtemouaj tomin.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Yejuamej mitsitaj ken se yejuan sanoyej kualtsin kinnokuikatia on tetlajsojtlaliskuikamej niman sanoyej kualtsin kitsotsona iarpa.  Yejuamej kakij motlajtol, pero xkichiuaj on tlinon tikijtoua.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pero nochi on tlinon yonikijtoj, melauak nochiuas, niman ijkuak nochiuas, yejuamej kimatiskej ika intsajlan nemiya sen tiotlajtojketl.”<span id="bookmarks33"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
