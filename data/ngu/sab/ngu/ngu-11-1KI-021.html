<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 21</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-020.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;21&nbsp;&nbsp;</a></span>
  <span class="button"><a href='ngu-11-1KI-022.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Acab niman iuvasyoj Nabot</div></div><a id="v1"></a>
<div class="m">
<div class="c-drop">21</div> Ye uejkajtika ijkuak yopanok on tlajtlamach*, ijkin onochiu ipan on kalpan Jezreel. Sen tlakatl itoka Nabot, kipiyaya sen uvasyoj yejuan onkatka itech ipalacio Acab, rey de Samaria.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Se tonajli Acab okijlij Nabot:</div>
<div class="p">—Xnechmaka mouvasyoj para nejua uelis ompa nikpiyas sen tlatokyoj pampa nokaua inakastlan nopalacio. Nimitspatilis iuan okse yejuan más kuajli, noso tla tikneki nimitstlaxtlauilis ikan tomin kech tejua tiknekis.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Pero Nabot okinankilij Acab:</div>
<div class="p">—Maka noTEKO ma nechkauili nimitsmakas on herencia yejuan onechmakakej notajuan.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Acab oyaj ichan onajmantiaj niman okualantiaj ipampa on tlen okijlij Nabot, pampa okijlij xkimakaskia on herencia yejuan okimakakej itajuan. Oajsik ne ichan niman onotekak, konixnamiktikatka tepanchinantli, niman xokinek otlakuaj.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Kemaj Jezabel, isiuau, okinisiuij niman okijlij:</div>
<div class="p">—¿Tline sanoyej tiajmankamiki, niman xtikneki titlakuas?<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Acab okinankilij:</div>
<div class="p">—Onitlajtoj iuan Nabot, on chanej* Jezreel, niman oniktlajtlanilij ma nechnamakilti iuvasyo, noso tla kineki, nikmakas okse para iuan nikpatlas. Pero yejua xkineki nechmakas.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj Jezabel, isiuau, okinankilij:</div>
<div class="p">—¿Tlen xtejua titlamandaroua nikan Israel? Xmokuiteua, xtlakua niman makasa xajmankamiki. ¡Nejua nikitas kenijki nimitsmakas on iuvasyoj Nabot!<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Yejua nimantsin opeu kinmijkuiloua amatlajkuiloltin ikan itoka Acab, niman okintlalilij isello on rey. Kemaj okintitlanilij on uejueyitlayekankej niman on ueuentsitismej yejuan chantij ipan iueyikalpan Nabot.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ipan on amatlajkuiloltin kinmijliaya: “Xtlanauatikan nesauajli, niman xtlalikan Nabot kampa notlaliaj on uejueyixtokej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Kemaj xkintlalikan ixpan omemej tlakamej istlakatkej niman xkinchiualtikan ipan ma istlakatikan. Ma kijtokan ika yejua okuijuikaltij Dios niman on rey. Kemaj xkixtikan niman xmiktikan ikan temej.”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>On uejueyitlayekankej, niman on ueuentsitsimej ipan iueyikalpan Nabot, okichijkej on tlen Jezabel okinnauatij ipan on amatlajkuilojli yejuan okintitlanilij.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Otlanauatijkej nochi tlakatl ma nosaua, niman Nabot okitlalijkej inmixpan on chanejkej kampa tetlakaitaloyan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj oajsikej on omemej tlakamej istlakatkej, niman oistlakatkej itechkopa Nabot inmixpan nochimej on chanejkej ipan on ueyikalpan. Okijtojkej ika Nabot okuijuikaltij Dios niman on rey. Kemaj okixtijkej ipan on ueyikalpan niman okimiktijkej ikan temej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj otlatitlankej ma kijlitij Jezabel ika Nabot yokitemojmotlakej niman yomik.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkuak Jezabel okimat, okijlij Acab:</div>
<div class="p">—Xuiya niman xmoyaxkati on iuvasyoj Nabot yejuan xkinekiya mitsnamakiltis. Yejua aman xok nemi, yej yomik.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ijkuak Acab okimat ika Nabot yomik, oyaj niman okinoyaxkatij* on uvasyoj.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj toTEKO okinots Elías, yejuan ualeua on kalpan Tisbe, niman okijlij:<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Xuiya amanaman xkitati Acab, rey de Israel, yejuan chanti ne Samaria. Amantsin nemi ipan iuvasyoj Nabot para okinoyaxkatito.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ijkin xkijliti: 'ToTEKO kijtoua: Tejua titemiktiani niman titlachteki. Otikuilij on tlen iyaxka* katka Nabot. Yejua ika, sano ompa kampa on chichimej okipajpalojkej iyesyo, no kipajpaloskej moyesyo’.”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Elías oyaj niman ijkuak Acab okitak, ijkin okijlij:</div>
<div class="p">—¡ Notlauelikniu, yotinechnextij!</div>
<div class="p">Niman Elías okinankilij:</div>
<div class="p">—Kemaj yotimitsnextij, pampa xitlaj* kuajli tikchiua. Yej tikchiua nochi tlen xkuajli ixpan toTEKO.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Yejua ika tej, toTEKO kijtoua: "Nimitspopolos, niman tlamis nikinmiktis mokoneuan niman mouejkakoneuan yejuan tlakamej yejuan nemij ne Israel maski on yejuan xuejueyixtokej noso on yejuan uejueyixtokej.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nikchiuas iuan mofamilia ken onikchiu iuan ifamilia Jeroboam, ikoneu Nabat, niman iuan ifamilia Baasa, ikoneu Ahías, pampa sanoyej onechkualanijkej ika okichijkej ma tlajtlakokan on israelitas."<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Niman itechkopa Jezabel, toTEKO kijtoua: "On chichimej kikuaskej Jezabel itech itepanchinan on ueyikalpan Jezreel.”<span id="bookmarks23"></span> <a id="v24"></a><span class="v">24</span><span class="vsp">&nbsp;</span>San akinon yejuan ken tikita yejuan mikis nikan ipan in ueyikalpan, kikuaskej chichimej, niman san akinon yejuan mikis neka ipan mijlaj, kikuaskej on tsojpilomej.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>(Xakaj okse onen ken Acab,  yejuan okichiu tlen sanoyej xkuajli ixpan toTEKO.  Niman Jezabel on isiuau, yejua kiyoyoleuaya para ma kichiua on tlen xkuajli.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sanoyej xkuajli okichiu Acab, on ika okinmauistilij ídolos ijkon ken kichiuayaj on amorreos, yejuan toTEKO okinkixtij para onochantijkej on israelitas.)<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ijkuak Acab ijkon okak, okitetsayan itlaken, niman onotlakentij ikan tlakentli* yejuan tesontik, niman onosau. Kochiya ika on tlakentli* yejuan tesontik niman nochipa sa ajmankanemiya.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj toTEKO okijlij Elías:<span id="bookmarks28"></span> <a id="v29"></a><span class="v">29</span><span class="vsp">&nbsp;</span>“¿Yotikitak kenijki Acab noknelia notech? Aman pampa onoknelij notech, xnikuajtitlanis on castigo ipan ifamilia chika yejua nemi, yej nikuajtitlanis ijkuak tlamandaros itelpoch.”<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
