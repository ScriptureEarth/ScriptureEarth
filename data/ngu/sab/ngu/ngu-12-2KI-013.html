<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-12-2KI-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Joacaz otlamandaroj ne Israel</div></div><a id="v1"></a>
<div class="m">
<div class="c-drop">13</div> Ijkuak Joás ikoneu Ocozías kipiyaya 23 xipan ika tlamandarouaya ken rey ne Judá, Joacáz ikoneu Jehú opeu tlamanaroua ken rey ne Israel, niman otlamandaroj ne Samaria 17 xipan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero okichiu tlen xkuajli ixpan toTEKO, pampa xokitlalkauij nochi on tlajtlakoltin ken Jeroboam I, ikoneu Nabat okichiu, yejuan okichiu para ma tlajtlakokan on israelitas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejua ika tej, toTEKO sanoyej okualan iminuan on israelitas, niman sanoyej miyek tonaltin okintemaktilijtinen itech Hazael, on rey de Siria, niman itech Ben-adad, ikoneu.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj Joacaz onoueyikatsatsilij itech toTEKO, niman toTEKO okak iueyikatsajtsilis, pampa okitak kenijki on rey de Siria kintlajyouiltiaya on israelitas.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman toTEKO okinmakak on israelitas sen temanauijketl, niman ijki on israelitas xok onenkej ipan ipoder Siria.  Niman oksejpa onenkej iminyolika ipan iminchan ken achtoj.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Pero xokitlalkauijkej on tlajtlakoltin yejuan okichijkej iuejkakoneuan Jeroboam I, yejuan okichiu ma tlajtlakokan on israelitas. Yej sanken* otlajtlakojkej más, niman on ixneskayo Asera sanken* onkatka Samaria.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Isoldados Joacaz sa onokajkej 50 yejuan yetiuij ipan caballos, 10 carretas de guerra, niman 10 mil soldados yejuan nennentiayaj, pampa on rey de Siria sa achijtsin opoliuito para nochimej kinmimiktiskia.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Nochi on okseki tlajtlamach* yejuan okichiu Joacaz tlajkuilolnestikaj ipan on amamoxtli* kampa tlajkuilolnestikaj iminemilis on reyes de Israel.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkuak omik, okitôkakej inuan iuejkatajuan ne Samaria, niman Joás ikoneu onochiu rey.<span id="bookmarks9"></span></div>

<div class="s"><div id="s2">Joás otlamandaroj ne Israel</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Ijkuak Joás rey de Judá kuikaya 37 xipan ika tlamandarouaya ne Judá, opeu tlamandaroua ne Samaria, Joás, ikoneu Joacaz, niman otlamandaroj 16 xipan ne Samaria.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pero okichiu tlen xkuajli ixpan toTEKO, pampa xokitlalkauij nochi on tlajtlakoltin yejuan Jeroboam I, ikoneu Nabat okichiu, yejuan okichiu para ma tlajtlakokan on israelitas.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Nochi on okseki tlajtlamach* yejuan okichiu Joás, niman kenijki onouijsok iuan Amasías, rey de Judá, tlajkuilolnestikaj ipan on amamoxtli* kampa tlajkuilolnestikaj iminnemilis on reyes de Israel.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ijkuak Joás omik, okitôkakej ne Samaria iuan on reyes de Israel. Kemaj Jeroboam II, ikoneu Joás, kej yejua okalak rey ne Israel.<span id="bookmarks13"></span></div>

<div class="s"><div id="s3">Sa ika nochi itiotlajtol Eliseo niman imikilis</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Eliseo sanoyej kualouaya ika sen kokolistli yejuan ika ye miktikatka, niman Joás, rey de Israel, oyaj okitato ijkuak xe miki.  Ijkuak okinapaloj, ochokak niman okijlij:</div>
<div class="p">—¡Notataj, notataj, tejua otimochiu ken sanoyej miyek soldados niman carretas de guerra para otikmanauij in tlajli de Israel!<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Eliseo okijlij:</div>
<div class="p">—Xkui sen arco niman keski tlaminajli. </div>
<div class="p">On rey okonkiuik sen arco niman keski tlaminajli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj Eliseo okijlij:</div>
<div class="p">—Xkuektlali moarco para titlamotlas. </div>
<div class="p">Chika on rey ijki kichiuaya, Eliseo okintlalij imauan ipan imauan on rey,<span id="bookmarks16"></span> <a id="v17"></a><span class="v">17</span><span class="vsp">&nbsp;</span>niman okijlij: </div>
<div class="p">—Xtlapo on ventana kampaka ikisayan tonaltsintli. </div>
<div class="p">On rey okitlapoj, niman Eliseo okinauatij:</div>
<div class="p">—Aman, ¡xtlamotla! </div>
<div class="p">Niman on rey otlamotlak. Kemaj Eliseo okijtoj:</div>
<div class="p">—Tejua timochiuas kenon tlaminajli yejuan kitlanis on rey de Siria. ¡Tikinuisojkis on sirios ne Afec hasta tikintlanis, niman tlamis tikinmiktis! <span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sakin okijlij on rey:</div>
<div class="p">—Xkinkui on oksekimej tlaminaltin.</div>
<div class="p">Ijkuak on rey okinkuik on tlaminaltin, Eliseo okinauatij:</div>
<div class="p">—Aman xmaili in tlajli. </div>
<div class="p">On rey okimailij yexpa on tlajli, niman onoteltij.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj on tiotlajtojketl okualan iuan, niman okijlij:</div>
<div class="p">—Tla tikmailiskia makuilpa noso chikuasempa in tlajli, ueliskia nochipa tikintlaniskia on sirios, pero aman san tikintlanis yexpa.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Eliseo omik, niman okitôkakej. </div>
<div class="p">Cada xipan ipan on atliuetskatlaj miyekej moabitas kipanouayaj on país niman kintlachtekiliayaj on israelitas.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Se tonajli ijkuak keskimej israelitas kitôkayaj sen tlakatl, okitakej ika sekimej on tlachtekkej moabitas uajlayaj. Kemaj, on israelitas okontlajkalkej on mikatsintli ipan itlalkon Eliseo, niman ontlatlaksakej. Pero nimantsin ijkuak on mikatsintli okiteloj iomiyouan Eliseo, on mikatsintli oyoliu niman onotelkets.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Hazael, rey de Siria, sanoyej okintlajyouiltij on israelitas nochi on tiempo chika Joacaz tlamandarouaya.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Pero toTEKO, ipampa on pacto* yejuan okichiu iuan Abraham, Isaac niman Jacob, okinmiknelij niman xokintekauilij okimpopolojkej.  Niman hasta aman xkinkau on israelitas.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Ijkuak Hazael, rey de Siria omik, Ben-adad ikoneu onochiu rey.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj Joás, rey de Israel, okinkuilij Ben-hadad rey de Siria, on uejueyikalpanmej yejuan ipan sen nouijsokilistli okinkuilijka Joacaz, on itataj Joás. Joás okitlan Ben-adad yexpa, niman oksejpa okintekuilij iuejueyikalpanuan Israel.<span id="bookmarks25"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
