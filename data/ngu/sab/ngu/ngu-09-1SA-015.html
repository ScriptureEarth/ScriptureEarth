<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 15</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;15&nbsp;&nbsp;</a></span>
  <span class="button"><a href='ngu-09-1SA-016.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">ToTEKO kitlalkauiya Saúl</div></div><a id="v1"></a>
<div class="m">
<div class="c-drop">15</div> Se tonajli Samuel okijlij Saúl:</div>
<div class="p">—Ye uejkaui, ToTEKO onechajtitlan para onimitskalaktij ken rey para on país de Israel. Yejua ika, aman xkaki on tlen toTEKO kineki mitsijlis.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ijkin kijtoua toTEKO yejuan kipiya nochi poder: “Nikincastigaros on amalecitas ipampa on tlen okinchiuilijkej on israelitas ijkuak xokinkauilijkej ma panokan ipan imintlal ijkuak oualejkej ipan on tlajli Egipto.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejua ika, xuiya niman xkinmiktiti nochimej on amalecitas.  Xkinxoxotoniliti nochi on tlen kipiyaj.  Maka xkinmikneli, yej xkinmikti nochimej on tlakamej, siuamej, kokonej, niman yejuan kemach otlakatkej. No xkinmiktikan on uakaxtin, borregos, camellos niman polokomej*”.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj Saúl okinsentlalij nochimej on soldados israelitas ne Telaim.  Ompa okipojkej 200 mil soldados yejuan ueleuayaj Israel niman yejuan iminikxipan yayaj, niman 10 mil yejuan ueleuayaj Judá.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Sakin Saúl iuan isoldados onojuitlalij para oyajkej ipan on iueyikalpan Amalec, niman oniyankej itejtenko on atlajko itech on ayajtok.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman Saúl okinmijlij on quenitas tlakamej: </div>
<div class="p">—¡Xmoxelokan intech on amalecitas niman xkisakan nikan ipan iminkalpan para maka nenmikiskej iminuan, pampa nemejuamej xonenkintlauelitakej on israelitas ijkuak oualejkej Egipto! </div>
<div class="p">Ijkon tej, on quenitas okintlalkauijkej on amalecitas.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kemaj Saúl opeu kinuijsoki on amalecitas desde Havila hasta ikalakiyan Shur yejuan onkatka ikisayan tonaltsintli itech on tlajli Egipto. Niman okintlan.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>On rey Agag, iminrey on amalecitas, okajsikej, pero xokimiktikej. Pero nochimej on amalecitas okinmiktijkej.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero Saúl niman isoldados xokimiktijkej Agag, niman no xokinmiktijkej on yejuan más kualtsitsimej borregos, uakaxtin, on becerros yejuan uejueyimej nion on borregitos. Niman no, xokixoxotonijkej on tlajtlamach* yejuan patioj, pero on yejuan xpatioj noso xok kuajli, nochi okixoxotonijkej. <span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj toTEKO okinots Samuel, niman okijlij:<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>—Nechajmana ika oniktlalij Saúl ken rey, pampa yejua yonechtlalkauij niman xnechtlakamati ika on tlen niknauatia.</div>
<div class="p">Samuel sanoyej onokuapajsoloj niman nochi se yeuajli onoueyikatsajtsilij itech toTEKO.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Uajmostla Samuel saniman oyaj okitejtemoto Saúl.  Pero yakaj okijlij ika Saúl oyaj Carmel, niman ompa okinochijchiuilij sen ixneskayo yejua, ikan tetl. Kemaj oyaj hasta Gilgal.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj ijkuak Samuel oyaj kampa nemiya Saúl, Saúl ijkin okijlij:</div>
<div class="p">—ToTEKO, ma mitstiochiua. Nejua yonikchiu tlen toTEKO otlanauatij.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Niman Samuel okinankilij:</div>
<div class="p">—¿Tla ijkon, tline nikaki tsajtsij on borregos niman uakaxtin?<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Saúl okinankilij:</div>
<div class="p">—On yolkej yejuan nosoldados okinuajuikakej okinkuilijkej on amalecitas. Yejuamej okinkajkej on más kuajkualtin borregos niman yejuan más tojtomajkej uakaxtin para kimakaskej uentli moTEKO Dios. Pero nochimej on oksekimej yolkej okinmimiktijkej.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Samuel okinankijlij:</div>
<div class="p">—¡Maka xnauati, amantsin nimitsijlis tlen onechijlij toTEKO ipan in tlayoua!</div>
<div class="p">Saúl okinankilij: </div>
<div class="p">—Xnechijli.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Niman Samuel okijlij:</div>
<div class="p">—¿Tlen xtejua tikijtouaya ika xtiueyixtikaj? Pero toTEKO omitstlalij sanoyej ueyixtikaj rey para nochimej on tribus israelitas. <span id="bookmarks17"></span> <a id="v18"></a><span class="v">18</span><span class="vsp">&nbsp;</span>Yejua ika tej, tla toTEKO omitsnauitij tikinmiktis nochimej on tlajtlakolejkej amalecitas niman tikinuijsokis hasta kaman tlami tikinmiktia,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>¿Tline xotiktlakamat itlanauatil, niman yej otikuik on tlajtlamach* yejuan iminyaxka on motlauelikniuan? On tlen otikchiu sanoyej xkuajli ixpan toTEKO.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Saúl okinankilij:</div>
<div class="p">—Nejua onikchiu on tlen toTEKO onechnauatij. Oniaj kampa yejua onechtitlan, niman onikajsik niman onikuikak Agag iminrey on amalecitas. Niman otlan nikinmiktia on oksekimej amalecitas.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Pero on soldados israelitas okimankej on borregos niman uakaxtin yejuan más kuajkualtin para kimakaskej uentli moTEKO Dios ne Gilgal.<span id="bookmarks21"></span></div>

<div class="s"><div id="s2">Samuel okixkomakak itlajtlakol Saúl</div></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj Samuel okijtoj:</div>
<div class="b">&nbsp;</div>
<div class="q">ToTEKO más kipaktia tla kitlakamatij, </div>
<div class="q">xken tla kinmiktiliaj yolkej </div>
<div class="q2">niman kimakaj uentli yejuan tlatla. </div>
<div class="q">Más kuajli tla kitlakamatij niman tla kakij itlanauatil, </div>
<div class="q">xken tla kimakaj uentli yejuan tlatla </div>
<div class="q2">niman kimakaj inchajka on borregos.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Sen tlakatl tla xkitlakamati toTEKO, </div>
<div class="q">no ijki tlajtlakoua ken se yejuan tetlatejtemouilia. </div>
<div class="q">Niman sen tlakatl yejuan noueyimati </div>
<div class="q2">no ijki tlajtlakoua ken yejuan kimauistilia ídolos.</div>
<div class="q">Niman pampa tejua xotiknek otiktlakamat itlanauatiluan toTEKO, </div>
<div class="q">yejua mitstlalkauiya niman xok tirey yes.</div>
<div class="b">&nbsp;</div><span id="bookmarks23"></span><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Kemaj Saúl okijlij Samuel:</div>
<div class="p">—Kemaj, onitlajtlakoj pampa xoniktlakamat itlanauatiluan niman tejua no xonimitstlakamat tlen otinechnauatij. Ijkon onikchiu pampa onikinmakas on tlakamej niman onikchiu on tlen yejuamej onechtlajtlanijkej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Aman nimitstlajtlanilia, xnechtlapojpoluili  notlajtlakol niman xmokuepa nouan para nikmauistilis toTEKO.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Pero Samuel okinankilij:</div>
<div class="p">—Nejua xninokuepas mouan pampa tejua xotiktlakamat itlanauatiluan toTEKO niman aman yejua mitskixtia ken rey itech Israel.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ijkuak Samuel onokuep para kitlalkauiskia Saúl, Saúl okajsik itenko icapa, niman on icapa otetsayan.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Kemaj Samuel okijlij Saúl:</div>
<div class="p">—Ijkin ken otetsayan nocapa, toTEKO no ijki yokitsayan moreino itech Israel aman in tonajli. Yomitskuilij para kimaktilis sen mochanejkau yejuan más kuajli tlakatl xken tejua.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Dios yejuan iueyilis Israel, xtlakajkayaua nion xnotlajtolpatla pampa yejua xnemi ken sen tlakatl yejuan noyolpatla.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Kemaj Saúl oksejpa okijtoj:</div>
<div class="p">—Nejua yonitlajtlakoj, pero nimitstlajtlanilia sanken* xnechtlakaita ken rey inmixpan in yejuan uejueyixtokej tlayekankej niman imixpan nochimej on israelitas. Ma titokuepakan, tiauij para nikonmauistilis moTEKO Dios.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Kemaj Samuel onokuep iuan Saúl, niman Saúl okimauistilij toTEKO.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Kemaj Samuel otlanauatij:</div>
<div class="p">—Xnechajuikilikan Agag on iminrey on amalecitas.</div>
<div class="p">Ijkuak Agag oyaj ixpan Samuel paktiaya, kinemiliaya ika xok kimiktiskej.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pero Samuel okijlij:</div>
<div class="p">—Ikan moespada otikinmiktij miyekej tlakamej, niman iminnanaj otikinkau inseltimej ken xkaman kinpiyaskiaj iminkoneuan. Aman tej, monanaj no ijki nokauas.</div>
<div class="p">Ijkuak Samuel ijkon okijlij, opeu kitsojtsonteki Agag ixpan toTEKO ne Gilgal.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Sakin Samuel oyaj Ramá niman Saúl oyaj ichan kampa itoka Gabaa de Saúl.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Niman Samuel xokaman okitak Saúl, maski sanoyej okajman ika toTEKO onoyolpatlak pampa okalaktij Saúl rey intech ikoneuan Israel.<span id="bookmarks35"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
