<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='ngu-25-EZK-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On tlajtlakoltin yejuan nochiua ne Jerusalén</div></div><a id="v1"></a>
<div class="m">
<div class="c-drop">22</div> ToTEKO onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Tejua tlaltikpaktlakatl, xkintlajtlakolmaka on ichanejkauan Jerusalén  pampa on ueyikalpan tentikaj ikan temiktijkej.  Xkinmixkomaka nochi on tlen xkuajli yokichijkej,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>niman xkinmijli ika nejua nemoTEKO Dios ijkin nikinmijlia:  '¡Pampa nemejuamej yejuan nenchantij ipan on ueyikalpan Jerusalén,  onenkinmiktikej miyekej nemochanejkauan, niman onenkitemiltijkej nemoueyikalpan ikan miyek ídolos  yejuan inka nenmijtlakouaj,  yoajsik on tonajli ijkuak nenkiseliskej nemocastigo!<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nemejuamej sanoyej yonentlajtlakojkej pampa sanoyej yonentemiktijkej,  niman sanoyej yonenmijtlakojkej impampa on ídolos yejuan nenkinchijchiuaj.  Yejua ika tej, yoajsik tonajli para mechtlaxoxotoniliskej niman mechmiktiskej,  niman nikchiuas para on kalpanmej niman nochimej on naciones nemoka ma uetskakan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Nemejuamej yejuan nenchantij ipan on ueyixtikaj ueyikalpan,  no nenmoka uetskaskej on naciones yejuan nisiu niman uejka onokej,  pampa sa tepinajtij ken xkuajli nenmouikaj, niman sanoyej nenkimpiyaj nenmoídolos.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nochimej on nemotlayekankauan israelitas yejuan nemij nemotsajlan, sa ika nemij temiktiaj.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman nemejuamej xok nenkitlakaitaj nemotataj niman nemonanaj;  nenkintlajyouiltiaj on yejuan xchanejkej, niman sanoyej inka nenmauiltiaj on yejuan iknomej niman yejuan siuakaualtsitsimej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nemejuamej xok nenkitlakaitaj on kampa noneki nennechmauistiliskej,  nion nenkintlakaitaj on tonaltin sábados para nenechmauistiliskej.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Sekimej de nemochanejkauan kuelitaj teteixpanuiyaj ikan tlakajkayaualistli para oksekimej ma kinmiktikan.  Kuelitaj tlaluichiuaj para kintlakaitaj on ídolos yejuan onokej ipan on tiopanmej pipitikej impan on tepetsitsimej, niman kichiuaj nochi tlen tetlajyeloj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sekimej tlakamej iuan notekaj insiuau intataj,  niman sekimej notekaj iuan sen siuatl ijkuak yestemoua.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Sekimej auilnemij iuan sen tesiuau,  niman sekimej iuan notekaj insiuamon.  Niman nemij yejuan kichiualtiaj inmikniu yejuan siuatl noso intlakpaikniu yejuan siuatl para iuan notekaj.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>No ijki, nemij yejuan tetlaxtlauiliaj para oksekimej ma temiktikan,  niman nemij yejuan kitetlanejtiaj intomin para kitlajtlanij ueyi itlanka.  Sekimej sanoyej temomojtiaj para techiualtiaj ma kinmakakan tomin.  Yejuamej xok kelnamikij on notlanauatiluan.  ¡Nejua nemoTEKO, ijki nikijtoua!<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>' 'Nejua sanoyej nikualantikaj nemouan, pampa nemejuamej sanoyej nenkichtekij tomin  niman pampa sanoyej yonentemiktijkej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Maka xnemilikan ika nenueliskej nennechixnamikiskej ijkuak nejua nemechcastigaros.  ¡Nejua nemoTEKO ijki yonikijtoj, niman ijki nikchiuas!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nejua nikinchajchayauas on nemochanejkauan ipan nochimej on naciones,  niman ijki nikinteltis para maka más ma tlajtlakokan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niman ijkuak xmechtlakaitaskej ixpan nochimej on naciones,  nenkimatiskej ika nejua ninemoDios.' ”<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>ToTEKO oksejpa onechnots, niman onechijlij:<span id="bookmarks17"></span> <a id="v18"></a><span class="v">18</span><span class="vsp">&nbsp;</span>“Tejua tlaltikpaktlakatl, nejua nikinta on israelitas ken itlaj on tlajsojli yejuan kisa ipan cobre, ipan estaño, ipan on tepostli hierro, ipan on plomo niman ipan on plata, ijkuak kimpâtlaj ipan horno.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Yejua ika tej, nejua akin niiminTEKO Dios, ijkin nikinmijlia: Pampa nemochimej yonemokuepkej ken itlaj on tlajsojli, nemechsentlalis san sekan itlajkotian on ueyikalpan Jerusalén.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ijkon kenon plata, on cobre, on tepostli hierro, on plomo niman on estaño, san sekan kominxiniaj ijtik horno para kimpâtlaj, nejua no ijki ikan miyek notlauel nemechsentlalis san sekan para nemechtlajyouiltis.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Melauak, nejua no ken nemechtlatokilis  ijkuak nemechtlajyouiltis ikan notlauel.  Niman san sekan nemechsentlalis itlajkotian on ueyikalpan para san sekan nenmechtlajyouiltis.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ijkon ken kipâtlaj on plata ijtik on horno,  nemejuamej no ken nemechmpâtlas ijkuak nemechtlajyouiltis itlajkotian on ueyikalpan.  Niman ijki, nemejuamej nenkimatiskej ika nejua akin ninemoTEKO, nemopan yoniktlalij notlauel.”<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Niman toTEKO oksejpa onechnots, niman onechijlij:<span id="bookmarks23"></span> <a id="v24"></a><span class="v">24</span><span class="vsp">&nbsp;</span>“Tejua tlaltikpaktlakatl, xkinmijli on israelitas ika nejua ijkin nikinmijlia:  Nemejuamej yonenmokuepkej sen país yejuan xchipauak.  Yejua ika, xok nemopan kiauis para ijki nemechcastigaros.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>On nemotlayekankauan nouikaj ken itlaj on leones yejuan nanalkaj niman kitekojkotonaj on tlinon kajsij para kikuaj.  Ijki nouikaj pampa kinmiktiaj on tlakamej.  Yejuamej sanoyej tetlachtekiliaj  niman kinkuiliaj iminriquezas oksekimej,  niman kinkauaj kaualtsitsimej miyekej siuamej.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>On tiopixkej ipan in país, ipan chojcholouaj notlanauatiluan  niman xkintlakaitaj on tlajtlamach tlen yektli.  Yejuamej xkitaj ika on tlen yektli sesekneka xken on yejuan xyektli. Yejuamej xkintitiaj oksekimej para ma kimatikan  tlinon chipauak nixpan niman tlinon xchipauak nixpan.  Niman on tonaltin sábados xkintlakaitaj niman ijkon xnechtlakaitaj.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>On tlayekankej ipan in país, ken itlaj on lobos yejuan kitekojkotonaj on tlinon kajsij para kikuaj, pampa nochipa nemij listos para temiktiskej para ijki kitekuiliaj tomin.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>On tiotlajtojkej kiyanaj tlen melauak.  Kichiuaj ken sen tlakatl yejuan kitlapajloltia sen tepantli para tlaixkajkayaua. Kijtouaj kitl saman kipiyaj tlatlachalistin ken ipan intemikpan kampa saman kitaj itlaj nochiuas maski xnejli nochiua.  Kiteijliaj nejua nikiminnotsa,  pero nejua xitlaj nikinmijlia.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>On chanejkej Israel sa ika nemij para sanoyej tetlajyouiltiaj pampa techiualtiaj ma kinmakakan tomin niman tetlachtekiliaj. Sanoyej kintekitiltiaj yejuan mayankej,  niman xkichiuaj tlen melajki impampa on yejuan xchanejkej. <span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nejua oniktejtemoj yakaj israelita yejuan kichiuaskia para on chanejkej ma noyolpatlakan  niman nechtlajtlaniliskia para maka ma nikincastigaro,  pero xakaj oniknextij.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Yejua ika, nejua nikontitlanis nocastigo impan yejuamej, niman nikinmiktis ikan notlauel yejuan ken itlaj tlitl,  pampa sanoyej xkuajli ken onouikakej.  ¡Ijki nochiuas pampa nejua akin niiminTEKO Dios ijki yonikijtoj nochiuas! ”<span id="bookmarks31"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
