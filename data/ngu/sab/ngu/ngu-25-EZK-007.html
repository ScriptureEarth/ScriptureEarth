<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='ngu-25-EZK-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">Ye ajsitikaj on tonajli ijkuak onyas tlajyouilistli</div></div><a id="v1"></a>
<div class="m">
<div class="c-drop">7</div> Kemaj toTEKO onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>"Tejua tlaltikpaktlakatl, xkinmijli on israelitas ika nejua akin niDios de Israel, ijkin nikinmijlia:  Ye yejkotikaj on tonajli ijkuak tlaxoxotoniskej ipan nochi on tlajli Israel.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nejua xnemechtlapojpoluis nemejuamej israelitas,  niman niktitlanis notlauel nemopan. Nejua nenmechtlajtlakolmakas pampa sanoyej xkuajli ken nenmouikaj,  niman nenmechcastigaros ipampa on tlen sanoyej tetlajyeloj nenkichiuaj.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nejua xnemechiknelis;  nemechcastigaros pampa sanoyej xkuajli ken nenmouikaj,  niman nenkitlaxtlauaskej on tlen sanoyej tetlajyeloj nenkichiuaj. Niman ijkuakon, nenkimatiskej ika nejua ninemoTEKO.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5-6</span><span class="vsp">&nbsp;</span>'Nejua nemoTEKO Dios nikijtoua:  Ika tlen melauak nemechijlia, ika yotlan nochi tlen kuajli para nemejuamej.  Ye ajsitikaj on tonajli ijkuak sa tlamach tlen xkuajli nemopan nochiuas.  Semi ye nentlanisiuijtokej ijkuak nochi tlamis para nemejuamej.<span id="bookmarks5-6"></span> <a id="v7"></a><span class="v">7</span><span class="vsp">&nbsp;</span>Ye ajsitikaj on tonajli ijkuak mechtlaxoxotoniliskej  yejuan nenchantij ipan on país Israel.  Yoajsik on tiempo, nisiu on tonajli ijkuak xok nenkimatiskej tlinon nenkichiuaskej.  Xok onyas on paktli de on iluimej impan on tepemej kampa nenkinmauistiliaj on ídolos.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Aman tej, nimantsin ninotlauelkixtis nemoka, hasta kaman nitlauelseuis.  Nejua nemechtlajtlakolmakas pampa sanoyej xkuajli ken nenmouikaj,  niman nemechcastigaros ipampa on tlen sanoyej tetlajyeloj nenkichiuaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nejua xok nemechiknelis;  nemechcastigaros pampa sanoyej xkuajli ken onenmouikakej, niman nenkitlaxtlauaskej on tlen sanoyej tetlajyeloj yonenkichijkej. Niman ijkuakon nenkimatiskej ika nejua nemoTEKO, nejua nemechcastigaroua.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'¡Yoyejkok on tonajli!  ¡Yoajsik on hora ijkuak onyas teyolkuitilistli!  ¡On tlaxoxotonilistli ye nikan onkaj!  Imimpaís on israelitas yoten ikan xompayejyeualistli niman noueyimatilistli.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>On tlauelîjlotl yejuan kichiuaj,  más kimiyekilia on xompayejyeualistli.  Pero on israelitas xuelis nomanauiskej maski kipiyaj iminriquezas noso maski uejueyixtokej.  Xuelis itlaj ika nomanauiskej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Yoajsik on tiempo, yoajsik on tonajli.  On yejuan tlakouaj xok pakiskej tla semi xpatioj otlakojkej,  niman on yejuan tlanemakaj xok najmanaskej tla xpatioj otlanemakakej.  Ijkon nochiuas pampa ikan notlauel nikincastigaros nochimej on israelitas ipampa on iminnoueyimatilis.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>On yejuan itlaj yokinemakak, xokaman chika nemi oksejpa uelis kouas on tlen yokinemakak, nion xuelis oksejpa kinemakas on tlen yokou.  Xakaj tej nomanauis;  ika onkaj nochimej mikiskej ipampa inxompayejyeualis,  niman on tlen yonikijtoj, xnikpatlas.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Maski on insoldadostlayekankauan kimpitsaskej on tlapitsaltin para tlanotsaskej ika ye yaskej ipan nouijsokilistli,  nion se soldado notlatlajtlalilis nion yas ipan on nouijsokilistli.  Ijki nochiuas pampa nejua ikan notlauel nikincastigaros on israelitas ipampa iminnoueyimatilis. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ijkuakon, on yejuan kisaskej ipan on ueyikalpan Jerusalén, kinmiktiskej ipan nouijsokilistli,  niman on yejuan ompa nokauaskej,  mikiskej ikan kokolistli niman mayantli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Maski sekimej cholojteuaskej niman onniyanaskej impan on tepemej ken itlaj on uilomej yejuan tejtenaj, nochimej ajmankachokaskej impampa intlajtlakoluan.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pampa nochimej israelitas sanoyej nomojtiskej, makuejkuetlajxiuiskej niman ikxikuekuetlakaskej.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Notlakentiskej ikan ajmankatlakentli para kiteititiskej ika sanoyej tlajyouiyaj.  Nochi intlalnakayo kinokentis nemojtijli,  niman ixtechichiliuiskej ikan ueyi pinaualistli  niman nokuatexikaloskej.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>On imimplata niman iminoro kixiniskej ipan ojtli ken tlajsojli yeskia,  pampa kimatiskej ika nion iminoro nion imimplata xuelis kinmanauiskej ipan on tonajli  ijkuak nejua akin niiminTEKO nikinuajtitlanilis notlauel.  Xkaman uelis napisseuiskej niman xkaman uelis ixuiskej, pampa on oro yejua okichiu para ma uetsikan ipan tlajtlakojli.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Impampa on kualtsitsimej inkualneskayouan de oro, yejuamej sanoyej onoueyimatkej,  niman inka yejuamej okinchijchijkej on intetlajyelojkauan ídolos.  Yejua ika, nejua nikchiuas para nochi on tlajtlamach de oro yejuan kipiyaj,  ma kitlajyelitakan niman ma kixinikan ken tlajsojli yeskia.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Nikchiuas ma uajlakan on yejuan xchanejkej, niman ma  kinmichtekilikan nochi on tlen sanoyej kitlajsojtlaj. Nikchiuas ma uajlakan on yejuan más xompayejyeuamej de in tlaltikpaktli para yejuamej ma kinkuilikan on iminriquezas niman ma kinmijtlakouilikan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nejua niktlalkauis yejua in país,  niman nikinkauilis on xchanejkej ma kichiuakan tlen xchipauak ipan noueyitiopan  yejuan nejua sanoyej niktlajsojtlaya.  Uajlaskej on tlachtekej niman ompa tlaijtlakoskej ikan tlajtlakojli.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Niman tejua Ezequiel, sa xkimpiya on teposcadenas  kampa kinsasâloskej on israelitas niman ika kinuikaskej on israelitas,  pampa ipan in país miyekej temiktiaj,  niman ipan in ueyikalpan onkaj miyek tlauelîjlotl.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Nejua nikchiuas para ma uajlakan on naciones yejuan más xompayejyeuamej, niman ma kinnoyaxkatikan inkaluan on israelitas.  Nikchiuas para on yejuan kinemiliaj uejueyixtokej, ma tlami iminnoueyimatilis, niman nikchiuas ma kinmijtlakouilikan imintiopanuan on iminídolos.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ijkuakon israelitas sanoyej kinmojkamiktiskej on intlauelikniuan,  kiminiknotlajtlaniliskej para iminuan ma noyotlalikan,  pero on intlauelikniuan xkinekiskej iminuan noyoltlaliskej.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Sa chika impan nochiuas on tlen sanoyej xkuajli;  sa chika kakiskej itlaj xkuajli nochijtikaj.  Yejuamej kiniknotlajtlaniliskej on tiotlajtojkej para ma kinmijlikan tlinon tlatlachalistli ken intemikpan okipixkej, pero on tiotlajtojkej xkimatiskej ken kiminnankiliskej. Nion tiopixkej, nion ueuentsitsimej, xuelis kintlakanonotsaskej on israelitas.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>On rey najmanas niman notlakentis ika on ajmankatlakentli, on uejueyitekiuajkej najmanaskej,  niman nochimej on israelitas sanoyej kuekuetlakaskej ikan nemojtijli.  Nejua nikincastigaros ken kinmelaua ipampa on ken yejuamej nouikaj,  niman nikintlajtlakolmakas ijkon ken yejuamej otetlajtlakolmakakej.  Ijki tej, yejuamej kimatiskej ika nejua niiminTEKO.”<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
