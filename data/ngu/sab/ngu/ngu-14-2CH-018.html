<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-14-2CH-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Micaías okitemachistij ika Acab kitlaniskej</div></div>
<div class="r"><div id="r1">(<span class="reflink"><a href="ngu-11-1KI-022.html#v1">1 R 22.1-40</a></span>)</div></div><a id="v1"></a>
<div class="m">
<div class="c-drop">18</div> Josafat sanoyej oricojtiak niman sanoyej kitlakaitayaj, niman onochiu iuejxiu Acab.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Sakin, ijkuak yopanok keski xipan, Josafat oyaj ne Samaria okitato Acab. Niman Acab okinmiktik miyek borregos niman uakaxtin para okitlaluichiuilij Josafat iuan on yejuan iuan yayaj. Kemaj Acab opeu kiyoleua Josafat para kuijsokiskej on ueyikalpan Ramot yejuan onkaj ipan iueyitlalpan Galaad.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman Acab, rey de Israel, ijkin okitlajtoltij Josafat, rey de Judá:</div>
<div class="p">—¿Tikneki tias nouan para tikonuijsokiskej on ueyikalpan Ramot yejuan onkaj ipan iueyitlalpan Galaad?</div>
<div class="p">Josafat okinankilij:</div>
<div class="p">—Nejua niman nosoldados tiaskej mouan, niman iuan mosoldados para tikonchiuaskej guerra.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Pero achtoj xtlajtolti toTEKO tla kuajli tlinon tikneki tikchiuas.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj on rey de Israel okinsentlalij on tiotlajtojkej yejuan katkaj 400, niman ijkin okintlajtoltij:</div>
<div class="p">—¿Kuajli para tiaskej tikonuijsokiskej on ueyikalpan Ramot yejuan onkaj ipan iueyitlalpan Galaad, noso ka?</div>
<div class="p">Niman yejuamej okinankilijkej:</div>
<div class="p">—Kemaj, xkuijsokiti pampa Dios mitsmaktilis on ueyikalpan.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pero Josafat ijkin okitlajtoltij on rey de Israel:</div>
<div class="p">—¿Xnemi nanika okse itiotlajtojkau toTEKO yejuan no uelis tiktlajtoltiskej?<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On rey de Israel okinankilij Josafat:</div>
<div class="p">—Kemaj, nemi okse yejuan uelis tiktlajtoltiskej tlinon kijtoua toTEKO. Yejua itoka Micaías, ikoneu Imla. Pero yejua nion xnikneki nikitas, pampa nochipa nechijlia nochiuas tlen xkuajli, niman xkaman nechijlia nochiuas tlen kuajli.</div>
<div class="p">Pero Josafat okijlij:</div>
<div class="p">—Maka ijkon xkijto.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj on rey de Israel okonnots sen itlapaleuijkau, niman ijkin okijlij:</div>
<div class="p">—¡Xnotsati Micaías, ikoneu Imla, para amanaman ma uajla!<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>On rey de Israel niman Josafat, rey de Judá, yejyeuatikatkaj ipan imintrono. Tlakemej katkaj ikan on imintlaken yejuan san on reyes kitlaliaj. Nemiyaj ipan on tlalmanko kampa kiyolkixtiaj trigo kampa ikalakiyan on ueyikalpan Samaria. Niman nochimej on tiotlajtojkej tiotlajtouayaj inmixpan yejuamej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Sedequías, ikoneu Quenaana, yejuan okichijchijka kuakuautin de tepostli, ijkin chikauak kijtouaya: “¡Ijkin yokijtoj toTEKO: ‘Ika in kuakuautin tikinuijsokis on sirios hasta tlamis tikinmiktis!’”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Nochimej on tiotlajtojkej no ijki kijtouayaj. Kijliayaj on rey Acab: “Xkuijsokiti on ueyikalpan Ramot de Galaad niman titetlanis, pampa toTEKO mitsmaktilis on ueyikalpan.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Niman on tlakatl yejuan okinotsato Micaías, ijkin okijlito:</div>
<div class="p">—Nochimej on tiotlajtojkej yokijlitoj on rey ika tetlanis tla ontlauijsokis. Yejua ika tej, nimitstlajtlanilia para tejua no ijki xkijliti on rey.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Micaías ijkin okinankilij:</div>
<div class="p">—¡Nimitstlajtolmaka ika itokatsin toTEKO ika san nikijtos on tlen noDios nechnauatis ma nikijto!<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Kemaj oyaj ixpan on rey, niman on rey ijkin okitlajtoltij:</div>
<div class="p">—Micaías, ¿Kuajli para tiaskej tikonuijsokiskej on ueyikalpan Ramot de Galaad, noso ka?</div>
<div class="p">Niman Micaías ijkin okinankilij:</div>
<div class="p">—Xuiyan xkuijsotij, niman nentetlaniskej, pampa Dios mechmaktilis on ueyikalpan.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Pero on rey okinankilij:</div>
<div class="p">—Miyekpa yonimitsijlij ika nikneki xnechtlajtolmaka ika itokatsin toTEKO para tinechijlis tlen melauak.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Micaías ijkin okijtoj:</div>
<div class="b">&nbsp;</div>
<div class="q">“Nikita ika nochimej on israelitas</div>
<div class="q">chayajkakistinemij ipan on tepemej,</div>
<div class="q">kenon borregos yejuan xkipiyaj tlajpixki.</div>
<div class="q">Niman toTEKO kijtoua:</div>
<div class="q">‘In tlakamej xkipiyaj imintlayekankau;</div>
<div class="q">cada se ma nokuepa iyolika ichan.’ ”</div>
<div class="b">&nbsp;</div><span id="bookmarks16"></span><span id="bookmarks16"></span><a id="v17"></a>
<div class="m"><span class="v">17</span><span class="vsp">&nbsp;</span>Kemaj on rey de Israel okijlij Josafat:</div>
<div class="p">—Onimitsijlij ika in tlakatl nochipa nechijlia tlen xkuajli nochiuas, niman xkaman nechijlia nochiuas tlen kuajli.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj Micaías oksejpa okijtoj:</div>
<div class="p">—Xkakikan itlajtoltsin toTEKO: Nejua onikitak toTEKO yeuatikaj ipan itrono, niman no onikintak nochimej iángeles ne iluikak yejuan ijkayaj iyekmakopa niman iopochmakopa.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj toTEKO ijkin otetlajtoltij: '¿Akinon kinekiskia yaskia para konyoleuas Acab, on rey de Israel, para ma kuijsokiti on ueyikalpan Ramot de Galaad para ompa ma kimiktikan?' Sekimej sekneka kijtouayaj niman oksekimej no oksekneka kijtouayaj. <span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero sen espíritu, oyaj ixpan toTEKO niman okijlij: “Nejua nias.” Niman toTEKO okitlajtoltij: “¿Kenijki tikchiuas?”<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman on espíritu okijlij: “Nejua nikchiuas para nochimej itiotlajtojkauan on rey ma kijtokan tlen xmelauak.” Kemaj toTEKO okijlij: “Tla ijkon, kemaj xuiya xkajkayauati on rey Acab, niman nochi kuajli kisas.”<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Aman tej, ye tikmatstikaj ika toTEKO okitlalij sen espíritu tlakajkayajketl ipan iminkamak in motiotlajtojkauan yejuan yokijtojkej tlinon xkuajli mopan nochiuas.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj Sedequías, ikoneu Quenaana, okinisiuij Micaías niman okixayakauitektiaj, niman okijlij:</div>
<div class="p">—¿Kamanon nopan okis iespíritu toTEKO para aman kej tejua mitsnotsa?<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Niman Micaías okinankilij:</div>
<div class="p">—Tikmatis ipan on tonajli ijkuak timijiyantinemis techajchan.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj on rey de Israel ijkin otlanauatij:</div>
<div class="p">—¡Xkajsikan Micaías niman xkuikakan ixpan Amón, on gobernador de in ueyikalpan, niman ixpan Joás, nokoneu!<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Xkinmijlikan ika nejua nitlanauatia para xtsakuakan ipan cárcel, niman san ma kimakakan pitentsin pan niman achijtsin atl, hasta kaman kuajli niuajnokuepa.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Kemaj Micaías oksejpa okijlij on rey:</div>
<div class="b">&nbsp;</div>
<div class="q">“Tla tejua kuajli tiuajmokuepa, </div>
<div class="q">kijtosneki xtoTEKO otlajtoj notechkopa." </div>
<div class="b">&nbsp;</div>
<div class="m">!Kemaj okinmijlij nochimej yejuan ompa nemiyaj iyeualkan:</div>
<div class="p">—¡Xkakikan kuajli tlinon onikijlij!<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ijkon tej, on rey de Israel niman Josafat, on rey de Judá, oyajkej okuijsokitoj on ueyikalpan Ramot de Galaad.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Niman on rey de Israel okijlij Josafat:</div>
<div class="p">—Nejua oksekneka ninotlakentis para nikalakis ipan on nouijsokilistli, niman tejua tiktlalis motlaken yejuan san on reyes kitlaliaj.</div>
<div class="p">Ijki tej, on rey de Israel oksekneka onotlakentij, niman kemaj on omemej oyajkej otlauijsokitoj.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>On rey de Siria yokiminnauatijka on isoldados yejuan kinnejnemitia incarretas de guerra para maka yakaj kuisokiskej tla xyejua on rey de Israel.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Niman ijkuak on soldados yejuan kinnejnemitia incarretas de guerra okitakej Josafat, okinemilijkej ika yejua katka rey de Israel. Kemaj okiyejyeualojkej para kuijsokiskej. Pero Josafat okitsajtsilij toTEKO para ma kipaleui, niman toTEKO okipaleuij niman okinmejkuanilij on soldados.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ijkuak on soldados okitakej ika xejua Acab rey de Israel, onejkuanijkej itech.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pero sen soldado yejuan san otlamotlak ipan ajakatl ikan iarcojtlaminal, okimotlak on rey de israel. On flecha okalak kampa nanamiktika itepostlaken, niman sanoyej okikokoj. Kemaj on rey de Israel ijkin okinauatij on yejuan kinejnemitia icarreta:</div>
<div class="p">—Xmokuepa niman xnechkixti ipan in nouijsokilistli, pampa sanoyej yonechkokojkej.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Ipan on tonajli, on nouijsokilistli sanoyej temojtij ken onochiu, niman on rey de Israel ijkatikatka ipan icarreta para kominnitstikatka on sirios hasta tiotlak, niman omik ijkuak ixtlatlakatsajtikaj.<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
