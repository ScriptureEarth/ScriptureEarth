<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-11-1KI-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Elías oksejpa oyaj itech Acab</div></div><a id="v1"></a>
<div class="m">
<div class="c-drop">18</div> Sakin, ijkuak yopanok yeyi xipan, toTEKO okinots Elías niman okijlij: “Xuiya xmoteitititi itech Acab, pampa oksejpa peuas nitlakiauitis ipan in tlaltikpaktli.”<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Niman Elías oyaj okitato Acab.</div>
<div class="p">Chika ijkuakon ne Samaria, sanoyej onkatka temojtij apistli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ipan on tonaltin, Acab okitekuitlan Abdías, itekitlayekankau ipan ipalacio. Abdías sanoyej kitlakaitaya toTEKO.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Se tonajli, ijkuak on reina Jezabel opeu kinmiktia itiotlajtojkauan toTEKO, Abdías okinmiyan 100 tiotlajtojkej. Okinmiyan ipan ome ostotl. Ipan cada tekajli okinmiyan 50 tiotlajtojkej niman yejua kinmakaya tlakuajli niman atl.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman Acab okijlij Abdías:</div>
<div class="p">—Tiauij nochiuiyan ipan in país. Tikomintejtemouaj ameyaltin niman ayajtoktsitsimej. Tikitaskej tla tiknextiaj sakatl para tocaballos niman tomulas. Tlamo mijmikiskej nochi toyolkauan.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Ijkon tej, okinnoxelouilijkej on país. Acab oyaj ipan se ojtli niman Abdías oyaj ipan okse.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman ijkuak Abdías yaya ipan iojui, ouajnonextij niman okinamikiko Elías. Ijkuak Abdías okixmat Elías, ixpan onotlakuantelkets niman onopachoj hasta ipan tlajli, niman ijkin okijlij:</div>
<div class="p">—¡Tlakaj tejua on noteko Elías!<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Elías okinankilij:</div>
<div class="p">—Kemaj nejua.</div>
<div class="p">Kemaj Elías okijlij:</div>
<div class="p">—Xuiya xkijliti moteko ika nikan ninemi.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Abdías okinankilij:</div>
<div class="p">—¿Tlen tlinon xkuajli onikchiu ika tikneki ma nechmikti on rey Acab?  <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Nimitstlajtolmaka ika itokatsin toTEKO yejuan moDios, ika nouiyan ipan nochi naciones niman reinojyomej yomitstejtemoj. Niman ijkuak kijliayaj ika xkanaj mitsitaj, yejua, kinchiualtiaya ma kitlajtolmakakan ika itokatsin Dios ika melauak xkanaj mitsitaj.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman aman, ¿Yej tinechtitlani ma nikijliti noteko ika nikan tinemi?<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Manin ijkuak nimitskajteuas, iespíritu Dios mitsuikas oksekan kampa xnikmati. Niman ijkuak nias nikonijlis on rey Acab, yejua uajlas niman xmitsnextis. Ijkuakon nechmiktis, maski nejua nimotekitkau desde nikonetl nochipa oniktlakaitak toTEKO.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>¿Tlen xmitstlajtlajtouiliaj on tlen onikchiu ijkuak Jezabel kinmiktiaya itiotlajtojkauan toTEKO? Nejua onikinmiyan 100 de yejuamej ipan ome ostotl. 50 tiotlajtojkej onikinkalaktij ipan cada ostotl niman nikinmakaya tlakuajli niman atl.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>¿Niman aman tinechijlia ma niuiya ma nikijliti noteko ika nikan tinemi? ¡Tla ijkon, yejua nechmiktis!<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Elías okijlij:</div>
<div class="p">—Nimitstlajtolmaka ika itokatsin toTEKO yejuan kipiya nochi poder, niman yejuan niktekipanoua, ika aman iuan ninotas Acab.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj, Abdías oyaj okitejtemoto Acab para okijlito on tlen Elías okijlij. Niman kemaj Acab oyaj iuan ononamikito Elías.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Niman ijkuak okitak, okijlij:</div>
<div class="p">—¿Tejua on yejuan otikuajkik tlajyouilistli ipan in tlajli Israel?<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Elías okinankilij:</div>
<div class="p">—Xnejua onikuajkik tlajyouilistli. Yej tejua iuan ifamilia motajtaj onenkuajkikej, pampa xok nenkitlakamatij itlanauatiluan toTEKO, niman yej nenkinmauistiliaj on sesekneka itlachalis de on dios Baal.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Aman xtlanauati para ma nosentlalikan nochimej on israelitas ipan on tepetl itoka Carmelo, iminuan on 450 itiotlajtojkauan Baal niman on 400 itiotlajtojkauan Asera yejuan Jezabel kintlakualtia.<span id="bookmarks19"></span></div>

<div class="s"><div id="s2">Elías niman on itiotlajtojkauan Baal niman Asera</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Niman Acab otlanauatij para ma nosentlalikan nochimej on israelitas niman on tiotlajtojkej ne ipan on tepetl itoka Carmelo.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj, Elías okinnisiuij nochimej on israelitas niman ijkin okinmijlij:</div>
<div class="p">—¿Hasta kamanon nenometlamatiskej? Xkitakan, tla toTEKO yejua melauak Dios, yejua xtokakan. Niman tla Baal yejua melauak dios, yejua xtokakan.</div>
<div class="p">Niman on israelitas xitlaj* ika okinankilikej Elías.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj Elías oksejpa más okijtoj:</div>
<div class="p">—Nejua sa niika nochi ninokaua yejuan niitiotlajtojkau toTEKO, pero Baal uej kipiya 450 itiotlajtojkauan.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Aman tej, xtechinmakakan ome becerros. Niman on itiotlajtojkauan Baal se ma kitlapejpenikan. Kemaj, ma kimiktikan niman ma kitejtekikan. Kemaj, ma kitlalikan ipan on kojtli* yejuan onkaj ipan intlaixpan* kampa nouentlalis, pero maka kitlatlatiliskej. Kemaj, nejua nikmiktis on okse becerro niman niktlalis ipan on kojtli* yejuan onkaj ipan on tlaixpan*, niman no xniktlatlatilis.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Kemaj nemejuamej nemoueyikatsajtsiliskej itech nemodios, niman nejua ninoueyikatsajtsilis itech noTEKO. Niman on dios yejuan tenankilis niman kitlatis on uentli kijtosneki yejua melauak Dios.</div>
<div class="p">Niman nochimej on israelitas ijkin okinankilijkej:</div>
<div class="p">—¡Kuajli ken yotikijtoj!<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Kemaj Elías ijkin okinmijlij itiotlajtojkauan Baal:</div>
<div class="p">—Pampa nemejuamej más nenmiyekej, achtoj nemejuamej xtlapejpenikan semej on becerros niman xmiktikan. Kemaj, xmoueyikatsajtsilikan itech nemodios, pero maka nenkitlatlatiliskej.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkon tej, on itiotlajtojkauan Baal okimiktijkej on becerro yejuan okiminmakakej. Niman desde kualkan hasta tlakualispan onoueyikatsajtsilijkej itech Baal, ijkin kijtouayaj: “¡Baal, xtechnankili!” Pero xakaj kiminnankiliaya, niman yejuamej nijtotiayaj, niman tsikuiniyaj iyeualkan on tlaixpan*.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak oajsik tlakualispan, Elías kimpijpinauiyaya niman kimijliaya:</div>
<div class="p">—Más chikauak xtsajtsikan, pampa yejua sen dios. Manin sanoyej tekimiki, noso kanaj oyaj. ¡Noso tla yej kochi, noneki xtlachaltikan!<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yejua ika, yejuamej más chikauak tsajtsiyaj, niman notetekiyaj ikan cuchillo noso ikan lancetas pampa yejuamej ijkon nochipa nokuiyaj, niman sanoyej noyejyeskixtiayaj.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijki opanok tlakualispan. Sanken tsajtsiyaj niman tsikuiniyaj ken ajakayojkej, hasta ijki oajsik tiotlak, on hora ijkuak kitemakaj uentli, pero xokiminnankilijkej. ¡Xakaj dios okinkak nion xakaj okiminnankilij!<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Kemaj Elías ijkin okinmijlij nochimej on tlakamej:</div>
<div class="p">—Xmonisiuikan notech. Niman nochimej on tlakamej okinisiuijkej, niman yejua oksejpa opeu kuektlalia on itlaixpan* toTEKO yejuan xoxotontoya.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Okikuik majtlaktli uan ome tetl, yejuan kijtosneki no ichkich kenon tribus yejuan kisaj itech ikoneuan Jacob yejuan toTEKO okijtoj itokayes Israel.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Niman ika on temej okichijchiu on itlaixpan* toTEKO. Kemaj okichijchiu sen apantli iyeualkan on tlaixpan*, kampa ueliskia kipiyaskia matlaktli uan makuijli litro de atl.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Niman ijkuak yokitlatlalij on kojtli* ipan on tlaixpan*, okitejtek on becerro niman okitlatlalij ipan on kojtli.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Kemaj okinmijlij:</div>
<div class="p">—Xkintemiltikan naui tsotsokoltin uejueyimej ikan atl niman xtekakan ipan on nakatl niman ipan on kojtli.</div>
<div class="p">Yejuamej okichijkej tlen okinnauatij. Kemaj Elías okinmijlij:</div>
<div class="p">—Oksejpa xtekilikan.</div>
<div class="p">Yejuamej oksejpa okitekilijkej. Niman okinnauatij yexpa ma kitekilikan atl.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>On atl notlalojtoya iyeualkan on tlaixpan*, niman on apantli oten ika on atl.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Niman ipan on tiotlak ijkuak oajsik on hora para on tiotlajtojketl Elías kitemakas on uentli yejuan nochi tlatla, ononisiuij itech on tlaixpan*, niman ijkin onoueyikatsajtsilij: “¡NoTEKO, iDios Abraham, Isaac niman Israel: Xchiua para aman ma kimatikan ika tejua tiiDios in mokoneuan israelitas, niman ma kimatikan ika nejua nimitstekipanoua, niman nikchiua nochi in pampa tejua otinechnauatij!<span id="bookmarks36"></span> <a id="v37"></a><span class="v">37</span><span class="vsp">&nbsp;</span>¡Xnechnankili, noTEKO! ¡Xnechnankili para in tlakamej ma kimatikan ika tejua tiDios, niman ika tikinmijlia ma nokuepakan oksejpa motech!”<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Kemaj toTEKO okuajtitlan on tlitl, niman okitlatij on uentli, on kojtli, on temej niman hasta on tlajli kampa onkatka on tlaixpan*. Niman no, okuats on atl yejuan onkatka ipan on apantli.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Ijkuak nochimej on tlakamej ijkin okitakej, onotlakuantelketskej niman onopachojkej hasta ipan tlajli, niman okijtojkej: “ToTEKO yejua Dios! ¡Melauak toTEKO yejua Dios!”<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Kemaj Elías okinmijlij:</div>
<div class="p">—¡Xkinmajsikan on itiotlajtojkauan Baal! ¡Maka xkinkauilikan nion se cholojteuas!</div>
<div class="p">Niman ijkuak yokinmajsikej, Elías okinnauatij ma kinuikakan itech on ayajtok itoka Cisón, niman ma ompa kinmiktikan.<span id="bookmarks40"></span></div>

<div class="s"><div id="s3">Elías okichiu oración para ma kiaui</div></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Kemaj, Elías okijlij Acab:</div>
<div class="p">—Xuiya xtlakuati niman xtlaoniti, pampa ye uajkakistitiu kiautli chikauak.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Acab oyaj otlakuato niman otlaonito. Pero Elías otlejkok más tlakpak ipan on tepetl itoka Carmelo, niman ompa onotlakuantelkets onopachoj hasta ipan tlajli, niman okalaktij itsontekon itsajlan ikxiuan.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Kemaj okijlij itekitkau:</div>
<div class="p">—Xuiya niman xontlacha kampaka onkaj on mar.</div>
<div class="p">Yejua oyaj niman ontlachix, niman okijtoj:</div>
<div class="p">—Xitla nikita.</div>
<div class="p">Pero Elías okijlij:</div>
<div class="p">—Xontlacha. Niman Elías chikomepa más okijlij ma ontlacha kampaka onkaj on mar.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Ijkuak on itekitkau ontlachix ika chikomepa, okijtoj:</div>
<div class="p">—¡Nikita sen moxtsintli, ken sen makpajli ika pitentsin yejuan okis ipan on mar niman tlejkotiu.</div>
<div class="p">Kemaj Elías okijlij:</div>
<div class="p">—Xuiya, xkijliti Acab ma tlejko ipan icarreta, niman ma uiya chika xe kiaui. Tlamo sakin* xok uelis yas.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Niman Acab otlejkok ipan icarreta, niman oyaj ne Jezreel. Chika ijkuakon, ipan on cielo sanoyej yotlatlilejka ika on moxtli, niman sanoyej ajakaya. Kemaj opeu sanoyej chikauak kiaui.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Kemaj toTEKO okimakak fuerza Elías, niman Elías okuelpachoj itlaken hasta ixilan niman okisaloj. Kemaj onotlaloj hasta ne Jezreel, niman achtoj oajsik xken Acab.<span id="bookmarks46"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
