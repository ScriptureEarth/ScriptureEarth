<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='ngu-09-1SA-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jonatán okintlan on filisteos</div></div><a id="v1"></a>
<div class="m">
<div class="c-drop">14</div> Se tonajli Jonatán, ikoneu Saúl, okijlij itlakeual yejuan kiktiliaya itepos:</div>
<div class="p">—Ma tikpanokan in río niman tikominuijsokij on filisteos yejuan ompa tlacuidarouaj ne okse lado.</div>
<div class="p">Pero Jonatán xitlaj* okijlij Saúl, itataj <span id="bookmarks1"></span> <a id="v2"></a><span class="v">2</span><span class="vsp">&nbsp;</span>yejuan nemiya ipan itlaseuajlo sen ueyi granada kojtli* kampa ontlantikaj on región de Gabaa ne Migrón.  Ompa nemiya iminuan kanaj 600 soldados.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>(Ahías yejua kipiyaya itekiu para kiktiya on efod*. Itataj Ahías itoka katka Ahitob, niman Ahitob ikniu katka Icabod. Icabod tekoneu katka itech Finees niman teixuiu* katka itech Elí yejuan itiopixkau katka toTEKO ne Silo.)</div>
<div class="p">Xakaj kimatiya ika Jonatán xok ompa nemiya iminuan.  <span id="bookmarks3"></span> <a id="v4"></a><span class="v">4</span><span class="vsp">&nbsp;</span>Jonatán kichiuaya kanika para ajsis kampa nemiyaj on filisteos. Pero nonekiya panos itlajkotian ome uejueyimej techinantli yejuan se itoka Boses niman okse itoka Sene. <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Se on ueyi techinantli onkatka kampaka norte ixpan on ueyikalpan Micmas, niman on okse onkatka kampaka sur, ixpan on ueyikalpan Gabaa.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Niman Jonatán okijlij itlakeual yejuan kiktiliaya itepos:   </div>
<div class="p">—Tiauij, ma tipanokan nepa lado kampa nemij  on yejuan xhebreos*. ToTEKO uelis techpaleuis, pampa para yejua xitlaj* ouijtikaj*, maski tla timiyekej noso xtimiyekej. Yejua uelis kichiuas ma titetlanikan.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Niman on itlakeual ijkin okinankilij:</div>
<div class="p">—Xchiua nochi tlen tejua tikita kuajli yes.  Nejua nikan ninemi para nimitspaleuis.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj Jonatán okijlij:</div>
<div class="p">—Ma tipanotij kampa nemij on filisteos para ma techitakan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Tla yejuamej techijliaj ma tikinchakan ika yejuamej uajtemoskej kampa tinemij, tejuamej nikan tikinchaskej niman xtitlejkoskej kampa yejuamej nemij. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pero tla yejuamej techalijliaj, ma titlejkokan kampa nemij, titlejkoskej pampa on techititia ika toTEKO kichiuas ma tikintlanikan. <span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ijkon tej, onokauilijkej ma kintakan on filisteos yejuan tlacuidarouaj. Niman ijkuak okintakej okinojlijkej: "Xkintakan, on hebreos* ye uajkistokej ijtik on ostomej kampa oniyankaj."<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj okomintsajtsilijkej Jonatán iuan itlakeual yejuan kiktiliaya itepos, okinmijlijkej:</div>
<div class="p">—¡Xuajtlejkokan nikan kampa tinemij, temechtlajtlajtouiliskej itlaj!</div>
<div class="p">Kemaj Jonatán okijlij itlakeual:</div>
<div class="p">—Xnechajtoka pampa toTEKO kintemaktilis on filisteos inmak on israelitas.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Niman Jonatán otlejkok ipan on techinantli, onotlajtlakiktsilijtiaj niman on itlakeual okitokak. Jonatán opeu kinuajxixinia on filisteos niman itlakeual kiminmiktijtiaya.   <span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ipan in achtoj tlauijsokilistli Jonatán iuan itlakeual, san ipan on pitentsin kampa kinuijsokiyaj on filisteos okinmijmiktijtetskej sempoajli soldados. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochimej on filisteos yejuan nemiyaj ipan on campamento, niman yejuan nemiyaj kiauak sanoyej onomojtijkej. On soldados yejuan tlacuidarouayaj, niman on yejuan san ichtaka tlauijsoktinemiyaj, sanoyej onomojtijkej. Kemaj opeu tlalolini, niman yejuamej más onomojtijkej.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Isoldados Saúl yejuan nemiyaj ne Gabaa ipan iueyitlalpan Benjamín yejuan tlajpiyayaj, okomintakej on filisteos kenijki sa kanika notlajtlalouayaj, niman okijlij Saúl. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Kemaj Saúl otlanauatij:</div>
<div class="p">—Ma kintekpanakan nochimej on soldados para kitaskej tla yakaj poliui.</div>
<div class="p">Ijkuak okintekpankej, okitakej ika xakkej katkaj Jonatán niman itlakeual yejuan kiktiliaya itepos.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Kemaj Saúl okijlij Ahías:</div>
<div class="p">—Xkuajki iyekcaja Dios.</div>
<div class="p">(Ijkon okijlij pampa ipan on tonajli on israelitas yejuamej kipiyayaj on yekcaja.)<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Pero chika Saúl sanken* tlajtojtikatka iuan on tiopixki Ahías, okimat ika on filisteos más sanoyej yonajkomankaj. Kemaj Saúl okijlij on tiopixki:</div>
<div class="p">—Maski makasa xkuajki. <span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj Saúl nimantsin okinsentlalij nochimej isoldados, niman oyajkej ipan on nouijsokilistli. Ijkuak ompa oajsikej, okitakej ika on filisteos nomijmiktiayaj sano yejuamej pampa xok kimatiyaj tlinon kichiuaskej.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman on hebreos* yejuan achtoj onosentlalijkaj iminuan on soldados filisteos, yejuan iminuan kisayaj para tlauijsokiyaj, oksejpa opanokej intech on soldados israelitas yejuan yayaj iuan Saúl niman Jonatán. <span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman ijkuak on israelitas yejuan oniyankaj ipan itepeyoj Efraín, okimatkej ika on filisteos ye chojcholojtokej, yejuamej no ouajkiskej niman opeu kintojtokaj on filisteos niman okinuijsokkej.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sanoyej ueyi katka on tlauijsokilistli pampa oajsik hasta Bet-avén. Ijkon tej, on tonajli toTEKO okinmanauij on israelitas.<span id="bookmarks23"></span></div>

<div class="s"><div id="s2"> Saúl onotlajtolmakak ika itokatsin Dios para xkintlakualtis isoldados</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>On israelitas nochimej xok kojtikej katkaj pampa xtlakuayaj ipan on tonajli, pampa Saúl okinchiualtij ma notlajtolmakakan ika itokatsin Dios ika xitlaj* kikuaskej.  Ijkin okinmijlij: "Ma kajsi tlauelijli san akinon yejuan itlaj kikuas ijkuak xe tlapoyaui, ijkuak nejua xe nikintlakuepiltia notlauelikniuan".<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj on soldados oajsikej ipan sen kojyoj kampa onkatka nekutli ipan tlajli.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ijkuak on soldados okalakkej ipan on kojyoj okitakej on nekutli ken yajtoya. Pero xakaj okikuaj pampa kimakasiyaj on tlajtolmakalistli ika itokatsin Dios yejuan okichijkej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pero pampa Jonatán xkimatiya on tlen itataj yokijtojka, yejua kemaj, okonkuik on nekutli ika sen tlakotl yejuan kiktiya niman okikuaj. Kemaj okuik chikaualistli.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Kemaj sen soldado israelita okijlij:</div>
<div class="p">—Motataj okinchiualtij nochimej ma notlajtolmakakan ika itokatsin Dios, niman yejua okijtoj ika tla yakaj kikua itlaj ma nokaua tlauelijloj. Yejua ika, nochimej on soldados xok kipiyayaj chikaualistli.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Niman Jonatán okinankilij:</div>
<div class="p">—Notataj sanoyej xkuajli okinchiuilij in tlakamej. Xkita nejua onikuik chikaualistli ijkuak onikuaj achijtsin on nekutli.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Niman nochimej in tlakamej más kipiyaskiaj chikaualistli tla kikuaskiaj on tlakuajli, yejuan okinkuilijkej imintlauelikniuan. Niman ijki no más ueliskia tikinmiktiskiaj on filisteos.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Ipan on tonajli, on israelitas okintlankej on filisteos.  Okintotokakej desde Micmas hasta Ajalón, pero on soldados israelitas sanoyej yosiaukaj.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Yejua ika tej, san setipan okinotijtilanilijkej on tlen okinkuilijkej intlauelikniuan. Niman okinmajajsikej on borregos, vacas niman becerros niman okinkekechtsontekej ipan tlajli. Kemaj okikuajkej on nakatl xoxojki sanken* ika iyesyo. <span id="bookmarks32"></span> <a id="v33"></a><span class="v">33</span><span class="vsp">&nbsp;</span>Pero sekimej ijkin okijlitoj Saúl:</div>
<div class="p">—On israelitas tlajtlakojtokej ixpan toTEKO pampa kikuajtokej nakatl iuan yestli.</div>
<div class="p">Kemaj Saúl okinmijlij on soldados yejuan okikuajkej on nakatl iuan yestli:</div>
<div class="p">—¡Nemejuamej sanoyej nentlajtlakouaj! Amantsin xkuajmimilojtiakan sen ueyi tetl hasta nikan. <span id="bookmarks33"></span> <a id="v34"></a><span class="v">34</span><span class="vsp">&nbsp;</span>Niman xkinmijlikan nochimej on tlakamej para ma nechajkuilikan iminuakax noso iminborrego, niman ma kinmiktikan nikan ipan in tetl para toyauis on yestli. Niman ijki uelis kikuaskej niman xoksejpa ixpanyejyeuaskej toTEKO ika on nakatl yejuan yejuamej kikuaj ikan yestli.</div>
<div class="p">Yejua ika ipan on tlayoua, cada se okuikak iyolkau niman okinmiktijkej ompa.<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Kemaj Saúl okichijchiulij toTEKO sen tlaixpan*. In tlaixpan* yejua achtoj yejuan okichijchiu para toTEKO.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Kemaj Saúl okijtoj:</div>
<div class="p">—Aman in tlayoua ma titemokan niman ma tikinuijsokitij on filisteos hasta kaman tlanesi. Tikominkuiliaj nochi tlen kipiyaj niman tikominmiktiaj nochimej.</div>
<div class="p">Niman nochimej on soldados otlanankilijkej:</div>
<div class="p">—Tikchiuaskej on tlen tikita kuajli.</div>
<div class="p">Pero on tiopixki okijtoj:</div>
<div class="p">—Achtoj ma tiktlajtoltikan Dios.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Kemaj Saúl okitlajtoltij Dios:</div>
<div class="p">—¿Kuajli para tikominuijsokiskej on filisteos? ¿Tikintemaktilis intech on israelitas?</div>
<div class="p">Pero toTEKO xokinankilij ipan on tonajli.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Kemaj Saúl okijtoj:</div>
<div class="p">—Nochimej nemejuamej soldados tlayekankej xnechajnisiuikan niman xtejtemokan tlen tlajtlakojli onkaj.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>¡Niktestigojtlalia toTEKO, on itemakixtijkau Israel, maski Jonatán, nokoneu, tla yejua otlajtlakoj, ika onkaj mikis!</div>
<div class="p">Niman xakaj okinankilij.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Yejua ika Saúl okinmijlij nochimej on israelitas:</div>
<div class="p">—Nemejuamej nanika xmotelketsakan niman nejua iuan notelpoch Jonatán ninotelketsas neka lado.</div>
<div class="p">Niman nochimej on israelitas otlanankilijkej:</div>
<div class="p">—Xchiua on tlen tikita kuajli. <span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Kemaj Saúl okijlij toTEKO:</div>
<div class="p">—ToTEKO niman iDios israel, ¿Tline aman xtiknankilia motekitkau? Tla nejua nikpiya tlajtlakojli noso nokoneu Jonatán, ijkuak tikchiuaskej suertes, ma kisa on Urim, pero tla on israelitas yejuan mokoneuan, yejuamej kipiyaj tlajtlakojli ma kisa on Tumin. </div>
<div class="p">Niman on Urim ouets itech Saúl niman Jonatán niman on soldados xokipixkej tlajtlakojli. <span id="bookmarks41"></span> <a id="v42"></a><span class="v">42</span><span class="vsp">&nbsp;</span>Kemaj Saúl okijtoj:</div>
<div class="p">—Aman xchiuakan suertes itech nokoneu Jonatán niman nejua.</div>
<div class="p">Niman ouets itech Jonatán.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Kemaj Saúl okijlij Jonatán:</div>
<div class="p">—Xmokuiti tlinon otikchiu.</div>
<div class="p">Niman Jonatán okinankilij:</div>
<div class="p">—Melauak onikuaj achijtsin nekutli yejuan onikuik ika on tlakotl yejuan niktiya.  Pero nikan ninemi.  Ninotemaka.  Ma nimiki tla noneki nimikis.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Saúl otsajtsik chikauak:</div>
<div class="p">—¡Jonatán, Dios ma nechmaka ueyi castigo tla xtimikis para tikselis mocastigo!<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Pero nochimej on israelitas okinankilijkej Saúl:</div>
<div class="p">—Xkuajli tla mikis Jonatán pampa yejua okinmanauij nochimej on israelitas in tonajli. Tejuamej tiktestigojtlaliaj toTEKO ika nion se itson xuetsis, pampa Jonatán okichiu ika itlapaleuil Dios.</div>
<div class="p">Niman ijki nochimej on israelitas okimanauijkej Jonatán para maka mikis.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Kemaj Saúl okajkau ika kintotokatinemi on filisteos. Niman on filisteos onokuepkej ipan iminueyitlalpan.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Ijki tej Saúl onokau ken rey intech on israelitas, niman nochiuiyan okinuijsokitoj imintlauelikniuan yejuan chantiyaj ipan on tlajli Moab, Amón, Edom niman no okuijsokitoj on rey de Sobá niman on filisteos. Niman nochiuiyan kampa yayaj tetlaniyaj.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Okinsentlalij isoldados niman okintlan on amalecitas, niman ijki okinmanauij on israelitas intech imintlauelikniuan.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>Itelpochuan Saúl imintoka katka: Jonatán, Isúi niman Malquisúa. Niman ichpochuan omemej katkaj: Merab yejuan yakatstiu, niman Mical yejuan más konetl.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Isiuau Saúl itoka katka Ahinoam ichpoch Ahimaas. On más ueyixtika tlayekanketl itech isoldados Saúl itoka katka Abner yejuan ikoneu katka Ner itio Saúl,<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Cis, itataj Saúl, niman Ner, itataj Abner, katkaj ikoneuan Abiel.<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52</span><span class="vsp">&nbsp;</span>On tlauijsokilistli yejuan Saúl okipix inuan on filisteos, sanoyej temojtij katka ipan nochi inemilis. Yejua ika, Saúl kintejtemouaya tlakamej para isoldados yejuan xmojkej.  <span id="bookmarks52"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
