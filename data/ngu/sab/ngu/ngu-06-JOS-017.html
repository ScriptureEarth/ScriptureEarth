<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Josué 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-06-JOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-05-DEU-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-06-JOS-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Josué&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='ngu-06-JOS-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-07-JDG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On ueyitlalpan yejuan okimakakej on itlajko tribu* Manasés</div></div><a id="v1"></a>
<div class="m">
<div class="c-drop">17</div> In yejua on ueyitlalpan yejuan okiselijkej itlajko tribu* Manasés. Manasés iyenkuiyou katka José. Maquir, itataj Galaad, iyenkuiyou katka Manasés, niman yejua sen tlakatl katka yejuan sanoyej ueliya tlauijsokiya. Yejua ika okimakakej on ueyitlalpan de Galaad niman de Basán, kampaka ikisayan tonaltsintli de on río Jordan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>No ijki okichijkej suertes para on tlaltin yejuan okinmakakej on oksekimej ikoneuan Manasés yejuan chantiskej kampaka ikalakiyan tonaltsintli de on río Jordan. Okinmakakej san kech ika miyekej on clanes. Yejuamej katkaj: Abiezer, Helec, Asriel, Siquem, Héfer niman Semidá. Yejuamej katkaj itelpochuan Manasés niman ixuiuan José.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Pero Zelofehad yejuan katka ikoneu Hefer niman ixuiu Galaad, on yejuan ikoneu Maquir niman ixuiu Manasés, xokipix nion se ikoneu yejuan tlakatl. Yej okipix makuijli ichpoch yejuan imintoka katka Maala, Noa, Hogla, Milca niman Tirsa.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On ichpokamej oyajkej itech on tiopixki Eleazar, Josué itelpoch Nun niman intech on tlayekankej de on israelitas, niman okinmijlijkej: "ToTEKO okinauatij Moisés ma techmaka on tlajli no ijki ken kiseliskej totiojuan.” </div>
<div class="p">Yejua ika Josué okiminmakak tlaltin on ichpokamej  ken okinmakakej imintiojuan, niman ijkon ken toTEKO yotlanauatijka.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ijkin itribu* Manasés okiselijkej majtlaktli uejueyi tlaltin, niman no on ueyitlalpan de Galaad niman de Basán yejuan nokaua kampaka ikisayan tonaltsintli de on río Jordán,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>pampa ichpochuan Zelofead okinmakakej on tlaltin ken okinmakakej on tekoneuan yejuan tlakamej. On región Galaad katka para on oksekimej iuejkakoneuan Manasés.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>On ueyitlalpan de itribu* Manasés, peuaya desde Aser niman ontlamiya hasta Micmetat, yejuan onkaj kampaka ikisayan tonaltsintli de Siquem. Niman de ompa yaya kampaka sur, niman ajsiya hasta itech intlal on yejuan chantij Tapúa.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Maski on región de Tapúa iyaxka* katka itribu Manasés, on ueyikalpan Tapúa yejuan onkatka kampa itlalnamikiyan on tlajli de Manasés inyaxka katka itribu Efraín.    <span id="bookmarks8"></span> <a id="v9"></a><span class="v">9</span><span class="vsp">&nbsp;</span>De ompa itlalnamikiyan on tlajli temouaya kampa sur hasta itech on ayajtok de Caná.  Ijkon tej, iueyikalpanuan Efraín  onkatkaj intsajlan iueyikalpanuan Manasés, maski tla itlalnamikiyan on tlajli kampaka norte de on ayajtok iyaxka* Manasés. De ompa itlalnamikiyan on tlajli yaya hasta itech  Mar Mediterráneo. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Itlal Efraín nokauaya kampaka sur de on ayajtok, niman itlal Manasés nokauaya kampaka norte de on ayajtok. Itlalnamikiyan iueyitlalpan Manasés ontlamiya kampaka ikalakiyan tonaltsintli itech on Mar Mediterráneo, iuan itlal Aser kampaka norte, niman kampaka ikisayan tonaltsintli notlalnamikiya iuan itlal Isacar.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>No ijki Manasés okinselij in uejueyikalpanmej yejuan onkatkaj ipan inueyitlalpanuan Isacar niman Aser, cada se iuan ikalpanuan pipitikej yejuan onkatkaj nisiu, niman on uejueyikalpanmej imintoka katka: Bet-seán, Ibleam, Dor, Endor, Taanac niman Meguido. Niman teuan okimakakej on yeyi tepemej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pero itribu* Manasés xouelkej okinoyaxkatijkej in uejueyikalpanmej pampa on cananeos yejuan ompa chantiyaj okinmixnamikkej niman ompa onokajkej.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Más sakin* ijkuak on israelitas más omiyekiyakej  okinchiualtijkej on cananeos ma tekitikan ken esclavos.  Pero xokinkixtijkej.<span id="bookmarks13"></span></div>

<div class="s"><div id="s2">Iuejkakoneuan José kinoyaxkatiaj on kojyo</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Iuejkakoneuan José okilijkej Josué:</div>
<div class="p">—Tejuamej sanoyej timiyekej pampa toTEKO sanoyej yotechtiochiu. Yejua ika, ¿Tline otitechmakak ikan sorteo san se tlajli?<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Niman Josué okinnankijli:</div>
<div class="p">—Pampa nemejuamej sanoyej yonenmiyekiyakej niman xmechajxilia on tepeyoj yejuan iyaxka* Efraín, xuiyan ne kampaka kojyoj, niman xkintsontekikan on kojtin* ipan on tlaltin de iueyitlalpan on ferezeos niman de on refaitas.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Niman yejuamej okijtojkej: </div>
<div class="p">— Nion on ueyi tepeyoj xtechajxilis. Niman nochimej on cananeos yejuan chantij ipan on ixtlauatl kipiyaj teposcarretas de guerra, no ijki ken on yejuan chantij Bet-seán, niman on yejuan chantij ipan on kalpanmej pipitikej ne ipan on ixtlauatl Jezreel.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj Josué ijkin okinnankilij iuejkakoneuan José on yejuan itribu* Efraín niman itribu* Manasés: </div>
<div class="p">—Nemejuamej sanoyej nemiyekej niman nenkojtikej.  Xnenkiseliskej san se parte de on ueyitlalpan,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>yej no nenmoyaxkatiskej* on tepeyoj yejuan kojyoj, niman on kojtin* uelis nenkitekitiltiskej. Maski on cananeos sanoyej kipiyaj poder niman kipiyaj teposcarretas de guerra, nemejuamej nenueliskej nenkinkixtiskej.<span id="bookmarks18"></span></div>

<div class="s"><div id="s3">On uejueyitlalpanmej yejuan okinmakakej on oksekimej tribus*</div></div><span id="bookmarks18"></span><span id="bookmarks18"></span><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
