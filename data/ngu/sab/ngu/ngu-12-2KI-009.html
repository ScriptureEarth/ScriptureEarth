<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-12-2KI-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jehú okuatêkijkej ikan aceite para rey de Israel</div></div><a id="v1"></a>
<div class="m">
<div class="c-drop">9</div> On tiotlajtojketl Eliseo okonnots semej on telpokatiotlajtojkej, niman okijlij:</div>
<div class="p">—Xnemi listo para tikisas. Xkui sen aceitejtekomatl niman xuiya ne Ramot ipan iueyitlalpan Galaad.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ijkuak tajsis ompa, xuiya xtejtemoti Jehú, yejuan ikoneu Josafat, niman ixuiu Nimsi. Xkalaki kampa yejua nemi, xxelo niman xkuika ipan sen kalijtik kampa xakaj nemi.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj xkui on aceitejtekomatl, niman xkuatêki Jehú ikan aceite para rey de Israel. Niman kemaj ijkin tikijtos: "Ijkin kijtoua toTEKO: 'Nejua nimitsteneua ken rey de Israel.’ "  Kemaj nimantsin xtlapo on tsakuijlotl niman xcholo. Maka kanaj timoteltis.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On telpokatiotlajtojketl oyaj ne Ramot ipan iueyitlalpan Galaad, <span id="bookmarks4"></span> <a id="v5"></a><span class="v">5</span><span class="vsp">&nbsp;</span>niman ijkuak ompa oajsik, okiminnextijtajsik san sekan yonosentlalijkej on soldadostlayekankej. Kemaj okijtoj:</div>
<div class="p">—Nikpiya tlinon nikijlis se soldadojtlayekanki. </div>
<div class="p">Jehú okinankilij:</div>
<div class="p">—¿Akinon de nochimej tejuamej?</div>
<div class="p">On tiotlajtojketl okinankilij:</div>
<div class="p">—Tejua noueyisoldadojtlayekankau. <span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Kemaj Jehú nimantsin onotelkets niman on omemej okalakej ipan on kajli. Kemaj on tiotlajtojketl okitekilij aceite ipan itsontekon, niman okijlij:</div>
<div class="p">—ToTEKO, Dios de Israel, kijtoua: "Nejua nimitsteneua ken rey para on chanejkej de Israel.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Tejua tikinmiktis nochimej iuejkakoneuan moteko Acab. Ijkon nikintlakuepiltis pampa Jezabel okinmiktij notiotlajtojkauan niman de nochimej notekitkauan.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nochi ifamilia Acab popoliuis. Nikinmiktis nochimej ipan ifamilia yejuan tlakamej yejuan nemij ne Israel niman nion se xnokauas yoltikaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nikchiuas iminuan ifamilia Acab no ijki ken onikchiu iminuan ifamilia Jeroboam I, yejuan ikoneu Nabat, niman iminuan iuejkakoneuan Baasa, yejuan ikoneu Ahías. <span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman itlalnakayo Jezabel kikuaskej chichimej ipan on campo ne Jezreel, niman xakaj kitôkas." </div>
<div class="p">Ijkuak ijkin yokijtoj, on tiotlajtojketl okitlapoj on tsakuijlotl niman ocholojteu.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Niman ijkuak Jehú oyaj onosentlalito iminuan on oksekimej soldadostlayekankej, yejuamej okitlajtoltijkej:</div>
<div class="p">—¿Tlinon onochiu? ¿Tline ouajlaj omitsitako on loco? </div>
<div class="p">Jehú okijtoj: —Nemejuamej tej, nenkixmatij, niman no nenkimatij ika kamanian kijtoua tontojyotl.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Yejuamej okinankilijkej:</div>
<div class="p">—Ka, xtikixmatij. Maka xtechkajkayaua. ¡Xtechtlajtlajtouili nochi! </div>
<div class="p">Kemaj Jehú okinnankilij:</div>
<div class="p">—In yejua onechijlij: "Ijkin kijtoua toTEKO:  'Nejua nimitsteneua ken rey de Israel'."<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Nimantsin cada se de yejuamej okonkuik icapa niman okisou ipan escalones kampa ijkaya Jehú. Kemaj okipitskej on ikuakuau borrego niman otsajtsikej: “¡Jehú yejua rey!”<span id="bookmarks13"></span></div>

<div class="s"><div id="s2">Jehú okimiktij Joram rey de Israel</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Jehú, yejuan ikoneu Josafat, niman ixuiu Nimsi, okitlajtouilij kimiktis Joram. (Joram nemiya iminuan nochimej isoldados on israelitas para kimanauiyayaj Ramot ipan iueyitlalpan Galaad pampa Hazael, rey de Siria kuijsokiya.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Pero yejua onokuep ne Jezreel para onopajtito pampa okokojkej on sirios ipan on nouijsokilistli iuan Hazael.) Kemaj Jehú okinmijlij on yejuan iuan yayaj, ika tla melauak kinekiyaj yejua ma iminrey, maka ma kauilikan yakaj ma kisa ipan on ueyikalpan para maka kontemachistis ne Jezreel.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Kemaj otlejkok ipan icarreta de guerra niman oyaj ne Jezreel, kampa Joram nemiya ipan tlapechtli. Ocozías rey de Judá no yoyaka okitato Joram. <span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ijkuak on tlachixki yejuan nemiya ipan on torre de Jezreel okitak nonisiuiyaj Jehú iuan isoldados, otetsajtsilij:</div>
<div class="p">—¡Uajlauij tlakamej! </div>
<div class="p">Kemaj Joram otlanauatij:</div>
<div class="p">—Xtitlanikan sen tlajtojketl ipan caballo ma kinnamikiti, para ma kintlajtolti tla uajlauij san kuajlotika.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ijkuak on tlakatl okinamikito Jehú, okijlij:</div>
<div class="p">—On rey onechajtitlan ma nimitstlajtoltiki tla nejuajlauij san kuajlotika. </div>
<div class="p">Jehú okinankilij:</div>
<div class="p">—On tejua xmotekiu. ¡Xmokaua paon nokuitlapan! </div>
<div class="p">Kemaj on tlachixki yejuan nemiya ipan on torre okimachistij on rey:</div>
<div class="p">—On tlajtojketl yoajsik intech yejuamej, pero xnesi tla nokuepa.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj ijkuakon on rey okititlan okse tlajtojketl ipan caballo, yejuan oajsik hasta imintech niman okijtoj:</div>
<div class="p">—On rey onechajtitlan ma nimitstlajtoltiki tla nenuajlauij san kuajlotika. </div>
<div class="p">Jehú okinankilij:</div>
<div class="p">—On tejua xmotekiu. ¡Xmokaua paon nokuitlapan!<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>On tlachixki yejuan nemiya ipan on torre oksejpa okimachistij on rey:</div>
<div class="p">—On okse no yoajsik hasta imintech, pero xnesi tla nokuepa. Niman nesi ken Jehú, on yejuan kuajuika on carreta de guerra pampa sanoyej kuajtlalochtia ken sen loco.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Kemaj Joram otlanauatij:</div>
<div class="p">—¡Xsalokan nocarreta de guerra! </div>
<div class="p">Okisalojkej icarreta, niman Joram, rey de Israel, niman Ocozías, rey de Judá, okiskej, cada se ipan icarreta de guerra. Okinamikitoj Jehú. Ononamikej ipan itlal Nabot yejuan ualeua Jezreel.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman ijkuak Joram okitak Jehú, okitlajtoltij:</div>
<div class="p">—¿Tiuajlau san kuajlotika?</div>
<div class="p">Jehú okijlij: </div>
<div class="p">—¿Tlinon uelis san kuajlotika onyas chika Jezabel, monanaj sanken* kinmauistilia itotajtsitsiuan niman kichiua miyek nauajlotl?<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj Joram onokuep niman ocholoj chika kitsajtsiliaya Ocozías:</div>
<div class="p">—¡Yotechtlatlalilijkej! ¡Kinekij techmiktiskej, Ocozías!<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Kemaj Jehú okanaltij iarco niman okimotlak Joram.  On tlaminajli, otlalak itlakapan niman opanok ipan iyoltsin. Joram ouets sanoyej tlakokojli* ipan icarreta niman omik.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj Jehú okinauatij Bidcar, itlapaleuijkau:</div>
<div class="p">—Xkixti itlakayo Joram, niman xkontlajkali ipan itlal Nabot de Jezreel.  Ijkon xchiua pampa nikelnamiki ika ijkuak tejua niman nejua tikinuikayaj sa sekan on carretas de guerra de Acab, on itataj, toTEKO okijtoj in tlajtojli itechkopa yejua: <span id="bookmarks25"></span> <a id="v26"></a><span class="v">26</span><span class="vsp">&nbsp;</span>"Yaloua nejua moTEKO onikitak ken otikinmiktij Nabot inuan ikoneuan. Yejua ika, nikmelajkaijtoua ika nimitstlakuepiltis ipan itlal Nabot."  Ijkon tej, xkikti imikatlalnakayo, niman xkontlajkali ipan itlal Nabot, ijkon ken okijtoj toTEKO.<span id="bookmarks26"></span></div>

<div class="s"><div id="s3">Jehú okimiktij Ocozías     </div></div>
<div class="r"><div id="r1">(<span class="reflink"><a href="ngu-14-2CH-022.html#v7">2 Cr 22.7-9</a></span>)</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Ijkuak Ocozías, rey de Judá, okitak on tlen nochiuaya, ocholteu niman oyaj ipan on kalpan Bet-hagan. Pero Jehú okitojtokak, niman otlanauatij:</div>
<div class="p">—¡Yejua no xmiktikan! </div>
<div class="p">Sanoyej okojkokojkej ipan icarreta, ne ipan on tlaixtli de Gur, nisiu on kalpan Ibleam, pero yejua ocholoj hasta on ueyikalpan Meguido kampa omik.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Sakin itlapaleuijkauan okuikakej ipan sen carreta ne Jerusalén yejuan no itoka Iueyikalpan David, niman okitôkakej ipan imintlalkon ifamilia.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Ocozías opeu tlamandaroua ken rey ne Judá ijkuak Joram, ikoneu Acab, kipiyaya majtlaktli uan se xipan ika rey katka.<span id="bookmarks29"></span></div>

<div class="s"><div id="s4">Jezabel omik</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Kemaj Jehú oyaj ne Jezreel. Ijkuak okimat Jezabel, okintlileu iyeualkan ixtololojuan niman okinotlalilij sen kualnesyotl ipan itson. Kemaj ontlachix ipan ventana.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Niman ijkuak Jehú oajsik ikalakiyan on ueyikalpan, Jezabel okijlij</div>
<div class="p">—¿Kuajli tinemi tejua yejuan timouika ken Zimrí yejuan okimitij irey?<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Jehú onajkotlachix niman okontak ipan on ventana, niman okijtoj:</div>
<div class="p">—¿Akinon nemi nouan? </div>
<div class="p">Omemej noso yeyimej tlapaleuijkej de on palacio ontlachixkej para okontakej,<span id="bookmarks32"></span> <a id="v33"></a><span class="v">33</span><span class="vsp">&nbsp;</span>niman Jehú okinnauatij:</div>
<div class="p">—¡Xkuajtlajkalikan tlatsintlan! </div>
<div class="p">Yejuamej okuatlajkalkej tlatsintlan, niman seki iyesyo otsijtsikuin ipan tepantli niman impan on caballos, yejuan ipan ochojcholojkej Jezabel.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Kemaj Jehú oyaj otlakuato niman otlaonito. Más sakin*, Jehú otlanauatij:</div>
<div class="p">— Xtôkakan on xompayejyeua siuatl, pampa ichpoch katka sen rey.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Pero ijkuak oyajkej para kontôkaskiaj, san okinextijkej ikuatekakauayo, ikxiuan niman imakpaluan.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Kemaj onokuepkej okijlitoj Jehú, niman Jehú okijtoj:</div>
<div class="p">—ToTEKO yokijtojka itechkopa Elías on tisbita, itekitkau, ika on chichimej kikuaskej itlalnakayo Jezabel ipan on tlajli itech on kalpan Jezreel,<span id="bookmarks36"></span> <a id="v37"></a><span class="v">37</span><span class="vsp">&nbsp;</span>niman ika imikatlalnakayo chajchayajtos ken itlaj xixalistli, ipan on tlajli de Jezreel, hasta xakaj uelis kixmatis itlalnakayo.<span id="bookmarks37"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
