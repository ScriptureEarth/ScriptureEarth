<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 17</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;17&nbsp;&nbsp;</a></span>
  <span class="button"><a href='ngu-10-2SA-018.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Husai kixoxotonia iplan Ahitofel</div></div><a id="v1"></a>
<div class="m">
<div class="c-drop">17</div> Kemaj Ahitofel okijlij Absalón:</div>
<div class="p">—Xnechkauili ma niktlapejpeni 12 mil soldados niman sa no in tlayoua nias niman niktojtokas David.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman ijkuak yejua sanoyej yosiau, ipan nias niman nikmomojtis, niman nochimej yejua iuan ompa nemij, ontlatlaksaskej. Xakaj nikmiktis, yej san on rey.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Niman kemaj nikchiuas para nochi tlakatl ma noyoltlali mouan, ken ijkuak on siuatl yejuan  kamach nonamiktia noyoltlalia iuan iueuentsin. Tlinon tejua tiktejtemoua san imikilis de se tlakatl, niman nochi tlakatl nemis ikan yolseuilistli.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>On tlin okijtoj Ahitofel, okuelkak Absalón niman nochimej on tlajtolpaleuijkej intech on israelitas.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Pero Absalón otlanauatij no ma kinotsatij Husai on Arquita, para kakiskej tlinon tlajtojli kitemakas.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ijkuak Husai oajsik itech Absalón, Absalón okijlij on tlen okijtoj Ahitofel. Kemaj ijkin okitlajtoltij: </div>
<div class="p">—¿Tikchiuaskej noso ka? Xtechijli tlen tiknemilia.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Husai okinankilij:</div>
<div class="p"> —Aman on tlen kijtoua Ahitofel nikita xkuajli.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tejua tikmatstikaj ika motataj niman nochimej on soldados nion  xmojkej, niman aman manin sanoyej kualantokej ken sen osa yolki yejuan yokuilijkej ikoneuan. Motataj no sanoyej yonomat para tlauijsoki, niman manin in tlayoua xnemis iuan isoldados, yej nemi iselti. <span id="bookmarks8"></span> <a id="v9"></a><span class="v">9</span><span class="vsp">&nbsp;</span>Manin amantsin yoniyan ijtik sen ostotl noso kanaj oksekan. Niman no, tla yejua achtoj kinmixnamikis mosoldados niman kinmiktis sekimej mosoldados, xpoliui akin kinemilis ika on yejuan mitstokaj yokintlankej.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman kemaj hasta on yejuan más xmojki, maski sanoyej tlauelej ken itlaj león, sanoyej noyolmajxalos, pampa nochimej nikan ipan in tlajli de Israel kimatstokej ika motataj niman on yejuan kitokaj xmojkej.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aman tej, uelis tikchiuas: xkinsentlali nochimej on israelitas yejuan chantij desde Dan hasta Beerseba. Yejuamej nochiuaskej sanoyej miyekej kenon xajli yejuan onkaj itenko mar, niman tejua tikinyekanas ipan on nouijsokilistli.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj tikuijsokiskej motataj David san kanon kampa yejua nemis. Ipan tixiniskej kenon ajuichtli xini ipan tlajli, niman xakaj nokauas yoltias, nion semej isoldados.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Niman tla niyana ipan kanaj ueyikalpan, tinochimej yejuan  tiisraelitas tiktiskej mekamej, niman cada se tetl tikyopeuaskej, niman tikonxiniskej ne atlajko, niman ipan ueyikalpan xnokauas nion se tetl.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Absalón niman nochimej on israelitas okijtojkej ika on tlen okijtoj Husai, on arquita, más kuajli xken yejuan Ahitofel yokijtojka. Ijkon onochiu pampa toTEKO okichiu para kixoxotonis on tlen Ahitofel okijtoj niman para ijkon ipan nochiuas Absalón on tlen sanoyej xkuajli.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Kemaj Husai okinmijlij on tiopixkej Sadoc niman Abiatar de on plan yejuan Ahitofel okijlij Absalón niman on tlayekankej intech israelitas, niman de on tlen Husai okinmijlij.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ijkon okinmijlij para ma kimachistikan David isijkapan.  Niman no okinmijlij para ma kimachistikan ika maka ma nokaua on tlayoua ipan on ixtlauatl de on xalpatlajkan, yej ma kipano on río Jordán para ijki xkimiktiskej yejua nion on isoldados.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Jonatán niman Ahimaas tlamachayaj ne itech on atlaltekontli* itoka En-rogel para maka kintaskiaj ipan on ueyi kalpan. Sen siuatekitketl okinmachistito. Kemaj yejuamej nimantsin oyajkej okimachistitoj on rey David.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero sen telpochtli okimintak niman oyaj okijlito Absalón. Kemaj Jonatán niman Ahimaas onotlalojkej niman oajsikej ichan sen chanej* ne Bahurim. Ompa okalakej ijtik se tlaltekontli yejuan  onkakta ipan on kiauak.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman kemaj isiuau on tlakatl okitentsaku on tlaltekontli niman ipan okimoyau trigo yejuan yokajanijka para ijkon xakaj kintas.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Niman ijkuak oajsikej isoldados Absalón, okitlajtoltijkej on siuatl: </div>
<div class="p">—¿Kanon nemij Ahimaas niman Jonatán?</div>
<div class="p"> On siuatl okinmijli: </div>
<div class="p">—Opanokej nanika niman oyajkej itechika on río. </div>
<div class="p">Kemaj on soldados oyajkej okintejtemotoj, pero ijkuak xokinnextijkej, oksejpa onokuepkej Jerusalén.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak yejuamej oyajkej, Jonatán niman Ahimaas okiskej ipan on tlaltekontli niman oyajkej okimachistitoj David para ma kisakan niman ma kipanokan on río Jordán pampa Ahitofel yokinmijlijka para ma kinuijsokikan.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Kemaj David niman nochimej on yejuan nemiyaj iuan nimantsin okiskej, niman okipanauijkej on río Jordán. Ijkuak otlanes uajmostla nochimej yoapanokaj.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkuak Ahitofel okitak ika iplan xokichijkej, okisiyajtij ipoloko*, niman oyaj ichan ipan ikalpan. Ijkuak nochi tlajtlamach* kuajli yokitlalij iuan ifamilia onokechpiloj. Ijki omik, niman okitokakej kampa tôktok itataj.<span id="bookmarks23"></span></div>

<div class="s"><div id="s2">David oajsik ne Mahanaim</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>David oajsik Mahanaim chika Absalón kipanouaya on río Jordán inmiuan nochimej on israelitas.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>(Absalón okitlalij Amasa para yejua kinyekanas isoldados niman xok Joab kinyekanas. Amasa kakta ikoneu sen ismaelita itoka Itra. Itra iuan onotekaka Abigail yejuan ichpoch Nahas, niman ikniu Sarvia inanaj Joab.)<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Absalón niman isoldados onochachantijkej ipan on ueyitlalpan Galaad.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ijkuak David oajsik Mahanaim, okinamikitoj Sobi ikoneu Nahas yejuan ualeuaya ipan on kalpan Rabá de Amón, Maquir ikoneu Amiel yejuan  ualeuaya ipan Lodebar, niman Barzilai yejuan ualeuaya Rogelim iueyi tlalpan Galaad.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Niman yejuamej okiktilijkej tlapechtin, ajpastin, niman tlaltekomamej, trigo, cebada, harina, grano tliuaki, yetl, lentejas,<span id="bookmarks28"></span> <a id="v29"></a><span class="v">29</span><span class="vsp">&nbsp;</span>nekutli, mantequilla, queso de vaca niman de borrega, para ma tlakua David niman nochi tlakatl yejuan iuan yaya. Ijkon okinmiktilijkej pampa okinemilijkej ika, ouajnejnenkej ipan on xalpatlajkan, yosiaukaj, apismikiyaj niman amikiyaj.<span id="bookmarks29"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
