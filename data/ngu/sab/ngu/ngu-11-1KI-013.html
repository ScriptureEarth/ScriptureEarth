<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Reyes 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 22 }];
var hasIntro = false;
var baseRef  = "ngu-11-1KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-10-2SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-11-1KI-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-11-1KI-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-12-2KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Sen tiotlajtojketl de Judá okajuak Jeroboam</div></div><a id="v1"></a>
<div class="m">
<div class="c-drop">13</div> Ijkuak Jeroboam kitlatijtikatka kopajli ipan on tlaixpan* yejuan okichijchiu ne Betel, ompa oajsitets sen tiotlajtojketl yejuan oualeu Judá yejuan toTEKO okuajtitlan.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman toTEKO okinauatij on tiotlajtojketl, ijkin xkajua chikauak on tlaixpan*: “Tlaixpan, tlaixpan*, toTEKO ijkin yokijtoj: ‘ Itech iuejkakoneu* David tlakatis sen tlakakonetl, yejuan itoka yes Josías. Niman yejua kinmiktis mopan on tiopixkej yejuan mopan kitlatiaj kopajli, on tiopixkej yejuan tekitij ipan on tiopantsitsimej kampa kinmauistiliaj on ídolos. Niman mopan, kintlatiskej omiyotlakamej’.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Sano ipan on tonajli, on tiotlajtojketl okitemakak sen señal para okiteititij ika melauak nochiuas on tlen yokijtoj. Niman ijkin okijtoj: “In yejua on señal: On tlaixpan* tlajtlapanis, niman on tlikonextli yejuan onkaj ipan, chajchayauis.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ijkuak on rey Jeroboam okak kenijki on tiotlajtojketl okajuak on tlaixpan* yejuan onkatka ne Betel, okejkuanijtiaj ima itech on tlaixpan* niman okonmajpiluij on tiotlajtojketl niman okijtoj: “¡Xkajsikan!” Pero ima okuepitsiu, niman xok ouel okejkuanij.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman ijkuakon ouajtetlajtlapan on tlaixpan* niman on tlikonextli yejuan ipan onkatka ochajchayau. Melauak onochiu ken toTEKO okijto nochiuas itechkopa on tiotlajtojketl.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj on rey okijlij on tiotlajtojketl:</div>
<div class="p">—Nimitsyemankatlajtlanilia, xchiua oración nopampa. Xtlajtlanili moTEKO Dios para ma pajti noma.</div>
<div class="p">Kemaj on tiotlajtojketl okiknotlajtlanilij toTEKO para ma kipajti ima on rey. Kemaj ima on rey opajtik, niman kuajli onokau ken achtoj kipiyaya.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Kemaj on rey okijlij on tiotlajtojketl:</div>
<div class="p">—Tiauij nochan para titlakuas, niman nimitsmakas sen tlayokolijli.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pero on tiotlajtojketl ikinankilij on rey:</div>
<div class="p">—Maski tinechmakaskia tlajkotipan on tlen onkaj ipan mopalacio, xniaskia mouan. Niman nikan xnitlakuas nion xniatlis,<span id="bookmarks8"></span> <a id="v9"></a><span class="v">9</span><span class="vsp">&nbsp;</span>pampa ijki yonechnauatij noTEKO. Onechijlij: ‘Maka itlaj tikuas ompa nion maka tatlis, nion maka timokuepas sano ipan on ojtli yejuan ipan otiaj.’<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman on tiotlajtojketl oyaj ipan okse ojtli, para xok onokuep sano ipan on ojtli yejuan ipan oyaj ijkuak oyaj Betel.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ipan on tonaltin, ne Betel chantiya sen tiotlajtojketl ueuentsin. Niman ikoneuan okitlajtlajtouilitoj nochi tlen on tiotlajtojketl de Judá okichiu on tonajli ne Betel. No ijki, okitlajtlajtouilijkej imintataj on tlen on tiotlajtojketl okijlij on rey.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kemaj imintataj okintlajtoltij:</div>
<div class="p">—¿Katlejua ojtli okajsik?</div>
<div class="p">Niman ikoneuan okititijkej on ojtli yejuan ipan oyaj on tiotlajtojketl de Judá.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj on tajtli okinmijlij on ikoneuan:</div>
<div class="p">—Xnechsillajtilikan nopoloko.</div>
<div class="p">Yejuamej okichijkej on tlen okinminauatij. Kemaj on tiotlajtojketl ueuentsin otlejkok ipan ipoloko*,<span id="bookmarks13"></span> <a id="v14"></a><span class="v">14</span><span class="vsp">&nbsp;</span>niman okuitlapanuij on tiotlajtojketl de Judá. Kemaj okinextito yeuatikaj tlatsintlan de sen auakojtli, niman okitlajtoltij:</div>
<div class="p">—¿Tejua tión tiotlajtojketl yejuan oualeu Judá?</div>
<div class="p">Yejua okinankilij</div>
<div class="p">—Kemaj nejua.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kemaj on tiotlajtojketl ueuentsin, okijlij:</div>
<div class="p">—Tiauij nochan, tontlakuas nouan.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Pero on tiotlajtojketl de Judá okinankilij:</div>
<div class="p">—Ka, xuelis nias mouan mochan. Nikan xuelis nitlakuas nion xuelis niatlis,<span id="bookmarks16"></span> <a id="v17"></a><span class="v">17</span><span class="vsp">&nbsp;</span>pampa noTEKO onechnauatij maka nitlakuas nion maka niatlis nion maka ninokuepas sano ipan on ojtli yejuan ipan oniuajlaj.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Pero on tiotlajtojketl ueuentsin okijlij:</div>
<div class="p">—Nejua no nitiotlajtojketl ken tejua, niman toTEKO okuajtitlan sen ángel para onechnauatiko ma nimitsuika nochan, niman ma nimitsmaka tlakuajli niman atl.</div>
<div class="p">On tiotlajtojketl de Judá xkimatiya ika on tiotlajtojketl ueuentsin kajkayajtikatka,<span id="bookmarks18"></span> <a id="v19"></a><span class="v">19</span><span class="vsp">&nbsp;</span>niman iuan oyaj ichan. Otlakuaj niman oatlik.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Niman chika tlakuajtikatkaj, toTEKO okinots on tiotlajtojketl ueuentsin.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Kemaj on tiotlajtojketl ueuentsin, ijkin chikauak okijlij on tiotlajtojketl de Judá:</div>
<div class="p">ToTEKO ijkin onechijlij:</div>
<div class="p">—Pampa xotiktlakamat itlanauatiluan,<span id="bookmarks21"></span> <a id="v22"></a><span class="v">22</span><span class="vsp">&nbsp;</span>yej otimokuep para otitlakuako niman otatliko kampa omitsnauatij maka tikchiuas, aman ijkuak timikis, xmitstokaskej kampa toktokej moachtojtajuan.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Ijkuak on tiotlajtojketl de Judá otlan tlakua niman atli, on tiotlajtojketl ueuentsin okisiyajtilij sen poloko,<span id="bookmarks23"></span> <a id="v24"></a><span class="v">24</span><span class="vsp">&nbsp;</span>niman on tiotlajtojketl de Judá oyaj. Pero ipan iojui okinamik sen león niman okimiktij. Niman on mikatsintli tiotlajtojketl onokau tlajkaltok ipan ojtli, niman on poloko* iuan on león onokajkej itech on mikatsintli.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kemaj opanokej keskimej tlakamej, niman okitakej tlajkaltok on mikatsintli ipan ojtli, niman okitakej ika on león ompa kitlajtlatstikatkaj. Niman ijkuak oajsikej ipan on ueyikalpan kampa chantiya on tiotlajtojketl ueuentsin, okitetlajtlajtouilijkej on tlen okitakej.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Ijkuak on tiotlajtojketl ueuentsin okimat tlinon yonochiu, okijtoj: “On yejua on tiotlajtojketl yejuan xokitlakamat itlanauatij toTEKO. Yejua ika toTEKO okitemaktilij itech sen león yejuan aman yokimiktij niman yokitlankojkoton, ijkon ken toTEKO okijlijka nochiuas.”<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Kemaj on tiotlajtojketl ueuentsin okinmijlij ikoneuan ma kisiyajtilikan sen poloko, niman yejuamej okichijkej.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Kemaj oyaj okitato on mikatsintli, niman okinextito tlajkaltok ipan ojtli. Niman itech on mikatsintli ompa nemiya on poloko* niman on león. On león xokikuaj on mikatsintli, nion xokitlankojkoton on poloko.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Kemaj on tiotlajtojketl ueuentsin okuiteu imikatlalnakayo on tiotlajtojketl de Judá niman okitlejkoltij ipan on poloko. Kemaj okuikak ipan iueyikalpan para onajman ipampa, niman okitôkak.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Okitôkak kampa kintoka yejuan ifamilias. Kemaj, yejua niman ikoneuan okichokilijkej. Ijkin kijtouayaj: ¡Ay noknijtsin!<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Sakin, ijkuak yokitôkak, okinmijlij ikoneuan:</div>
<div class="p">—Ijkuak nejua nimikis, xnechtôkakan sano ipan on tlalkontli kampa yoniktôkak on tiotlajtojketl de Judá. Xtlalikan noomiyouan itech yejua iomiyouan.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ijkon xchiuakan pampa melauak nochiuas on tlen toTEKO okinauatij ma kijto ijkuak okajauak on tlaixpan* ne Betel, niman ijkuak okinmajuak on tiopantsitsimej yejuan onkaj ipan on tepetsitsimej kampa kinmauistiliaj on ídolos ipan iueyitlalpan Samaria.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Niman maski ijkin onochiu, Jeroboam xokitlalkauij on tlen xkuajli. Yej sanken* okintlapejpenij tiopixkej intech on tlakamej para okintlalij ma tekitikan ipan on tiopantsitsimej. San akinon yejuan kinekiya kalaktiaya tiopixki, Jeroboam kimakaya tekiuajyotl para ma tekiti ipan on tiopantsitsimej.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Niman pampa Jeroboam okichiu in tlajtlakojli, iuejkakoneuan ouetskej ipan ueyi tlajtlakojli. Yejua ika nochimej iuejkakoneuan omikkej niman ijkon opoliu intekiuajyo ken reyes ipan in tlaltikpaktli.<span id="bookmarks34"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
