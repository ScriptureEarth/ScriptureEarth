<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Reyes 20</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 25 }];
var hasIntro = false;
var baseRef  = "ngu-12-2KI-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-11-1KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-12-2KI-019.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Reyes&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;20&nbsp;&nbsp;</a></span>
  <span class="button"><a href='ngu-12-2KI-021.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-13-1CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ezequías okualok pero opajtik</div></div><a id="v1"></a>
<div class="m">
<div class="c-drop">20</div> Ipan on tonaltin, Ezequías temojtij okualok, niman on tiotlajtojketl Isaías, ikoneu Amoz, oyaj okitato, niman okijlij:</div>
<div class="p">—ToTEKO kijtoua: Kuajli xtlatlajtlali ipan mochan para mofamilia, pampa tejua xok tipajtis, yej timikis.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Ezequías onokuep kampaka onkaj tepantli niman ijkin onoueyikatsajtsilij:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>"NoTEKO, xnechelnamiki ika nejua nochipa onimitstekipanoj ika nochi noyojlo niman onikchiu tlen kuajli mixpan."  Niman Ezequías oajmankachokak.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Pero ijkuak Isaías xe onkisaya ikiauak on palacio, toTEKO okijlij: <span id="bookmarks4"></span> <a id="v5"></a><span class="v">5</span><span class="vsp">&nbsp;</span>"Xmokuepa niman xkijli Ezequías, ueyitlayekanki itech notlapejpeniluan: ‘ToTEKO, iDios moachtojtajta David kijtoua: Nejua yonikak moueyikatsajtsilis niman yonikitak mixayo. Nimitspajtis, niman ipan yeyi tonajli uelis tias ipan iueyitiopan moTEKO.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Nimitsmakas nemilistli 15 xipan más, niman nimitsmanauis tejua niman in ueyikalpan itech on rey de Asiria. Nejua nikmanauis in ueyikalpan Jerusalén pampa onikprometerouilij notekitkau David niman para notlakaitalis.' "<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj Isaías otlanauatij ma kichijchiuakan se tlanelojli de higos, niman okalauilijkej on rey ne kampa tlakokojli*, niman on rey opajtik.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Kemaj Ezequías okitlajtoltij Isaías: </div>
<div class="p">—¿Tlen neskayotl nikselis ika toTEKO nechpajtis, niman ika ipan yeyi tonajli uelis nias iueyitiopan toTEKO?<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Isaías okinankilij:</div>
<div class="p">—Xnechijli katlejua neskayotl tikneki para tikmatis ika yejua kichiuas tlen kiprometeroua. ¿Tikneki para on tlaseuajlotl ma noyakatstlali majtlaktli tlacholojli ipan on escalera, noso ma tsinkisa majtlaktli tlacholojli ipan on escalera?  <span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman Ezequías okinankilij: </div>
<div class="p">—On tlaseuajlotl xouijtikaj* para noyakatstlalis majtlaktli tlacholojli ipan on escalera. Yej kemaj, ouijtikaj para uajtsinkisas majtlaktli tlacholojli ipan on escalera. Tla ijkon, nikneki ma tsinkisa.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj Isaías okiueyikatsajtsilij toTEKO, niman toTEKO okichiu para on tlajseuajlotl ma tsinkisa majtlaktli tlacholojli ipan iescalera Acaz. <span id="bookmarks11"></span></div>

<div class="s"><div id="s2">Ezequías kinselia on tlakamej yejuan okinuajtitlankej de Babilonia                 </div></div>
<div class="r"><div id="r1">(<span class="reflink"><a href="ngu-14-2CH-032.html#v27">2 Cr 32.27-31</a></span>; <span class="reflink"><a href="ngu-23-ISA-039.html#v18">Is 39.18</a></span>)</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ipan on tonaltin, on rey Merodac-Baladán, ikoneu Baladán, katka rey ne Babilonia. Yejua okimat ika Ezequías okualok. Yejua ika, okuajtitlan amatlajkuiloltin niman se tetlayokolijli* para Ezequías.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ezequías okinselij on yejuan oualejkej ne Babilonia niman okintitij nochi on tlajtlamach* tlen pajtio yejuan onkaj ipan ipalacio. Okintitij plata, oro, on ajuiyalistli, aceite yejuan más kuajli, niman kampa keuaj imintepos on soldados, niman nochi yejuan onkatka ipan ikaltlayejyeualoyan on palacio.  Niman nochiuiyan kampa yejua tlamandarouaya, Ezequías nochi okiteititij. <span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj Isaías on tiotlajtojketl oyaj okitato on rey Ezequías niman okitlajtoltij: </div>
<div class="p">—¿Kanon oualejkej on tlakamej, niman tlinon omitsijlijkej? </div>
<div class="p">Ezequías okinankilij:</div>
<div class="p">—Oualejkej Babilonia, sen país sanoyej uejka.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Isaías okitlajtoltij:</div>
<div class="p">—¿Tlinon otikintitij ipan mopalacio? </div>
<div class="p">Ezequías okinankilij:</div>
<div class="p">—Onikintitij nochi on tlen ompa onkaj. Xitlaj onokau ne kampa nitlayejyeua yejuan nejua xonikintitij.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Kemaj Isaías okijlij Ezequías: </div>
<div class="p">—Xkaki in itlajtol toTEKO.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Yejkos tonajli ika nochi on yejuan onkaj ipan mopalacio niman nochi on yejuan okisentlalijkaj nemoachtojtajuan hasta ipan in tonalij, kiktiskej ne Babilonia. Nion xitlaj* nokauas.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>On babilonios no kinuikasej sekimej mouejkakoneuan niman kinkuepaskej eunucos* para tekitiskej ipan ipalacio on rey de Babilonia.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ezequías okinemilij: </div>
<div class="p">—Chika nejua ninemi onyas yolseuilistli niman temanauilistli.</div>
<div class="p">Yejua ika Ezequías okinankilij Isaías:</div>
<div class="p">—On itlajtol toTEKO yejuan tinechijlia melauak kuajli para nejua. Nikita ika onyas yolseuilistli chika ninemi."<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>On okseki tlajtlamach* yejuan okichiu on rey Ezequías niman ika okichijchiu sen ueyi pila para atl niman sen tlakoyonijli para apantli yejuan ika okiktik atl ipan on ueyikalpan, tlajkuilolnestikaj ipan amamoxtli* kampa tlajkuilolnestikaj iminnemilis on reyes de Judá.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ijkuak Ezequías omik, okitôkakej iuan iachtojtajuan, niman Manasés on ikoneu yejua okalak rey.<span id="bookmarks21"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
