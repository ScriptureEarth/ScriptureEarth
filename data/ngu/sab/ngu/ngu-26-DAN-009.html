<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Daniel 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 12 }];
var hasIntro = false;
var baseRef  = "ngu-26-DAN-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-25-EZK-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-26-DAN-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Daniel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-26-DAN-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-27-HOS-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Daniel noueyikatsajtsilia ipampa Israel</div></div><a id="v1"></a>
<div class="m">
<div class="c-drop">9</div> 'Darío, ikoneu Asuero, yejuan teuejkakoneu katka intech on medos, tlamandarouaya ipan on iminreino on Babilonios.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Kuikaya se xipan ika tlamandarouaya, ijkuak nejua Daniel, oninomachtij on amamoxtli de on tiotlajtojketl Jeremías, kampa kijtoua ika Jerusalén kixoxotoniskej, niman uejkauiskia xoxotontoskia setenta xipan. Ijkon toTEKO yokijlijka on tiotlajtojketl.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Yejua ika, nejua oninoueyikatsajtsilij chikauak niman onikiknotlajtlanilij toTEKO Dios impampa itlapejpeniluan. Oninosau, oniknokentij ajmankatlakentli, niman oninotlalij ipan tlikonextli.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Oninoueyikatsajtsilij niman oninoyolkuitij ika in tlajtoltin:</div>
<div class="p">'NoTEKO Dios akin tiueyixtikaj niman tikpiya nochi poder, tejua nochipa tiktemaka on tlen tikprometeroua, niman tikintitia ika tinkintlajsojtla on yejuan mitstlajsojtlaj niman kitlakamatij motlanauatiluan.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Yotitlajtlakojkej; yotikchijkej tlen xkuajli; yotimitstlalkauijkej; xipan otimitsitakej; otiktlalkauijkej motlanauatiluan, niman xotikchijkej on tlen titlanauatia.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Xotiknekej otikakej on tlen kijtouayaj on tiotlajtojkej yejuan motekipanojkauan, yejuan ika motokatsin okinnotskej on toreyes, totlayekankauan niman on toachtojtajuan, niman nochimej on israelitas.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Tejua toTEKO, nochipa tiyolmelajki, pero tejuamej yejuan tijudíos sanoyej titepinajtianimej pampa sanoyej titlajtlakolejkej. Titochimej titepinajtianimej, sanken yejuan chantij Jerusalén niman on oksekimej israelitas yejuan chantij Judá niman tejuamej yejuan tinemij uejka ipan oksekimej países kampa tejua otitechtotokak pampa xotimitstlakamatkej.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>ToTEKO, tejuamej, on toreyes, on totlayekankauan niman on toachtojtajuan, sanoyej tipinauaj ika otitlajtlakojkej mixpan.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Pero tejua, toDios, titeikneliani niman titetlapojpoluiya maski xtimitstlakamatij nion xipan timitsitaj.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Tejuamej xotiknekej otimitskakkej toTEKO Dios, nion xotikintlakamatkej motlanauatiluan yejuan otitechmakak intechkopa on tiotlajtojkej yejuan motekipanojkauan.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tinochimej tejuamej yejuan tiisraelitas xotiktlakamatkej motlamachtiluan, niman xotiknekej otikchijkej on tlen otitechnauatij. Yejua ika, topan ouets on tlauelijli niman tlajyouilistli yejuan tlajkuilolnestikaj ipan on ley yejuan okijkuiloj motekipanokau Moisés, pampa otitlajtlakojkej mixpan.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Tejua, ijkuak otitechajtitlanilij in castigo, oticumpliroj on tlen otitechijlij topan nochiuas niman impan nochiuas on yejuan techmandarouaj. Melauak tej, xkaman ijkin nochiuaya ipan in tlaltikpaktli ken aman in castigo ipan ouets in ueyikalpan Jerusalén.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Maski ye topan nochijtikaj in tejmotij tlajyouilistli ijkon ken tlajkuilolnestikaj ipan itlanauatil Moisés, tejuamej xtimitstejtemouaj toTEKO Dios, nion xtikintlalkauiyaj totlajtlakoluan, niman xtiknekij tikakiskej on tlen melauak yejuan tejua titechijlia.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Yejua ika, tejua toTEKO, ye tikpiyaya listo in castigo yejuan topan ouets, pampa tejua tikchiua nochi tlen melajki, niman tejuamej xtiknekij timitskakiskej.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Tejua toTEKO Dios, otikinkixtij motlapejpeniluan ne Egipto ikan moueyipoder, yejua ika aman nochiuiyan mitsixmatij, desde ijkuakon hasta aman. Pero tejuamej otitlajtlakojkej niman otikchijkej on tlen xkuajli.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>ToTEKO, tejuamej tikmatij ika tiyolmelajki niman titeiknelia. Timitsiknotlajtlaniliaj, xkejkuani motemojtijtlauel ipan Jerusalén, pampa Jerusalén yejua moueyikalpan, yejuan onkaj ipan moyektepeu. Nochi tlakatl de nochimej naciones yejuan nanika nisiu chantij, kipijpinauiyaj Jerusalén niman kimpijpinauiyaj motlapejpeniluan, ipampa totlajtlakoluan niman intlajtlakoluan toachtojtajuan.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'NoDios, xkaki nooración niman on tlen nimitstlajtlanilia nejua akin nimotekipanojkau. Para mitstlakaitaskej, noTEKO, xkita ikan motetlajsojtlalis* nochi tlen teajman yejuan ipan yonochiu moyektiopan.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'NoDios, xtechkaki niman xtechalita ken teajman tinemij, niman xkita ken xoxotontok on ueyikalpan kampa mitsyekteneuaj motokatsin. Xtimitsiknotlajtlaniliaj pampa kuajli titouikaj, yej timitsiknotlajtlaniliaj san ipampa moueyiteiknelilis.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'¡ToTEKO, xtechkaki! ¡ToTEKO, xtechtlapojpolui! ¡Topan xuajtlacha, niman xuajla xtechpaleuiki para tikselis tetlakaitalistli noDios, niman ipampa moueyikalpan niman impampa motlapejpeniluan yejuan mitsyekteneuaj, maka xmouejkaua! '<span id="bookmarks19"></span></div>

<div class="s"><div id="s2">Tiotlajtojli itechkopa on setenta semanas</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'Nejua sanken ninoueyikatsajtsilijtikatka niman ninoyolkuitijtikatka ikan notlajtlakoluan niman intlajtlakoluan on nochanejkauan israelitas, niman nikiknotlajtlanilijtikatka noTEKO Dios ipampa on iyektepeu Jerusalen.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Sanken ninoueyikatsajtsilijtikatka, ijkuak Gabriel, on ángel yejuan yonikitaka ipan on achtoj tlatlachalistli, oualaj ouajpatlantiaj kampa ninemi.  Ijkuakon, ye ajsitikatka on hora ijkuak on tiopixkej kiuentlaliayaj on uentli yejuan kitemakayaj tiotlak.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman yejua onechijlij: 'Daniel, nejua oniuajlaj para onimitskajsikamachiltiko in tiotlajtojli.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ijkuak opeu timoueyikatsajtsilia, Dios nimantsin omitsnankilij. Niman nejua oniualaj onimitsijliko on tlinon ika omitsnankilij Dios, pampa yejua sanoyej mitstlajsojtla. Aman tej, kuajli xkaki tlinon nimitsijlis, para kuajli tikajsikamatis on tlatlachalistli.<span id="bookmarks23"></span></div><span id="bookmarks23"></span><span id="bookmarks23"></span><a id="v24"></a>
<div class="pi"></div>
<div class="q-vv top-spacing"><span class="v">24</span><span class="vsp">&nbsp;</span>Dios okitlalij 490 xipan,</div>
<div class="q">para on chanejkej ipan on país Israel </div>
<div class="q">niman ipan on yektli ueyikalpan, </div>
<div class="q">tlamis on xipanteitalistli itech Dios niman tlamis on tlajtlakojli,</div>
<div class="q">para ijkon kintlapojpoluiliskej on tlen xkuajli okichijkej.</div>
<div class="q">Kemaj, nochi tlakatl yolmelajkanemis para nochipa.</div>
<div class="q">Ijkuakon nocumpliros on tlinon on tiotlajtojkej okitakej</div>
<div class="q">niman okitiotlajtojkaitojkej </div>
<div class="q">niman kitiochijkatlaliskej on kampa más tlayekkan.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Noneki tikmatis niman tikajsikamatis kuajli nochi in:</div>
<div class="q">Desde ijkuak okis on tlanauatijli para oksejpa ma kichijchiuakan</div>
<div class="q">niman ma kuejkuektlalikan Jerusalén,</div>
<div class="q">hasta ijkuak yejkos on Tlayekanki Tlatiochijtli,</div>
<div class="q">panos 49 xipan. </div>
<div class="q">Niman ijkuak ikalpanojuiuan niman itepanuan Jerusalén oksejpa kinchijchiuaskej,</div>
<div class="q">nochi on kuikas 434 xipan,</div>
<div class="q">pero ijkuakon sanoyej onyas tlajyouilistli.  <span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ijkuak tlamis on 434 xipan,  </div>
<div class="q">kimiktiskej on Tlayekanki Tlatiochijtli.</div>
<div class="q">Ijkuakon, Jerusalén niman on yektiopan</div>
<div class="q">kixoxotoniskej isoldados on rey xompayejyeua yejuan uajlas.</div>
<div class="q">On tlaxoxotonilistli san yejkotetsis,</div>
<div class="q">ken itlaj on apachiuilistli,</div>
<div class="q">niman on nouijsokilistli niman tlaxoxotonilistli ika onkaj nochiuas</div>
<div class="q">hasta kaman nochi tlamis.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Kemaj, chikome xipan màs, on rey xompayejyeua kichiuas pacto iuan miyek tlakatl. </div>
<div class="q">Pero ipan yeyi xipan uantlajko,  </div>
<div class="q">kinteltiskej on tiopixkej para makasa ma kitlauentlalikan Dios niman makasa ma kiuentlalilikan on yolkej. </div>
<div class="q">Ipan on yektli tlaixpan,</div>
<div class="q">yej kitlalis sen tetlajyeloj ídolo para ompa kitlauentlalilis,</div>
<div class="q">hasta kaman yejkos on castigo</div>
<div class="q">yejuan Dios yokijtoj kuajtitlanis ipan on xompayejyeua rey.' "<span id="bookmarks27"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
