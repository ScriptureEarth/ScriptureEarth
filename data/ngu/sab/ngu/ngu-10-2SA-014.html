<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='ngu-10-2SA-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Joab ouel okichiu para ma nokuepa Absalón</div></div><a id="v1"></a>
<div class="m">
<div class="c-drop">14</div> Joab, ikoneu Sarvia, kimatstikatka ika on rey sanoyej kinekiya kitas Absalón.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejua ika otlanauatij ma kanatij sen siuatl de Tecoa yejuan sanoyej kimatiya ken tlakajkayaua. Okijlij: “Xmochiua kitl sanoyej timajmana.  Xmotlakenti ken yakaj yejuan yomik, niman maka xmotlalili on ajuiyalistli, para tinesis sen siuatl yejuan sanoyej youejkau ika kichokilia sen mikatsintli.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Kemaj xuiya ixpan on rey niman tikijlis ken nimitsijlis."</div>
<div class="p">Kemaj Joab okijlij on tlen kitlajtlajtouiliskia David.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>On siuatl de Tecoa oyaj okitato on rey, niman onotlakuantelkets ikan miyek tetlakaitalistli, niman onopachoj hasta ipan tlajli. Niman okijlij:</div>
<div class="p">—Xnechpaleui norey.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>David okijlij:</div>
<div class="p">—¿Tlinon mopan nochiua? </div>
<div class="p"> Yejua okinankilij:</div>
<div class="p">—Nejua nikauajli pampa noueuentsin yomik.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ome nokoneuan yejuan nikimpiyaya onouijsokej ipan tepetl, niman pampa xakaj okinxeloj, se okokoj ikniu niman okimiktij.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Niman aman nochi nofamilia nechtlauelita niman kinekij ma nikinmaka nokoneu yejuan okimiktij ikniu para kikuepiltiskej imikilis on yejuan okimiktijkej niman ijkon kixtiskej on yejuan kiseliskia on herencia. Nokoneu kenon sa ika nochi tlixochtli yejuan nikpiya. San yejua notech yonokau. Tla kimiktiskej, notlixoch seuis niman noueuentsin xok kipiyas nion se ikoneu yejuan kiktis itoka ipan in tlaltikpaktli. <span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj on rey okinankilij on siuatl:</div>
<div class="p">—Xuiya mochan. Nejua nikitas ken timitspaleuis.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>On siuatl okinankilij:</div>
<div class="p"> —Norey niman noteko, tla yakaj kinomamaltis tlajtlakojli, ma niknomamalti nejua niman ifamilia notataj, pero maka tejua noueyi rey nion mopaís kipiyas on tlajtlakojli.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Niman on rey okinankilij:</div>
<div class="p">—Tla yakaj mitsmomojtia, xnechajuikili niman xok kaman mitspajsolos.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Pero yejua oksejpa okijlij:</div>
<div class="p">—Nimitstlajtlanilia norey, xmotlatlauti ixpan moTEKO Dios, para on nofamilia yejuan kinekij kikuepiltiskej imikilis nokoneu, maka yej no kimiktiskej on okse nokoneu.</div>
<div class="p">Niman on rey okijlij:</div>
<div class="p"> —Ninotlajtolmaka ika itokatsin Dios yejuan nemi, ika nion se itson mokoneu xuetsis ipan tlajli.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Pero on siuatl oksejpa okijlij:</div>
<div class="p">—Xnechkauili norey motekitkau, ma nimitsijli sa se tlajtojli.</div>
<div class="p">On rey okijlij:</div>
<div class="p">—Xkijto.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Kemaj on siuatl okitlajtoltij:</div>
<div class="p"> —¿Tline tej, tiknemilia noueyi rey ijkin tikchiuas in tlen xkuajli intechika itlapejpeniluan Dios?  On tlen sano tejua yotikijtoj, nesi ika tikpiya tlajtlakojli pampa xtikneki ma nokuepa mokoneu yejuan ocholoteu.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Melauak tikmatstokej ika tinochimej timikiskej, Tejuamej kenon atl yejuan toyaui ipan tlajli, niman xueli oksejpa nosentlalia. Pero Dios xkixtilia yakaj inemilis, yej kichiua para on yejuan uejka yoyaj makasa ma nemi uejka de yejua. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>Aman tej, tla nejua oniuajlaj mixpan para onimitsijliko nochi yejua in noueyi rey niman noteko, pampa nochi on tlakamej onechmomojtijkej. Yejua ika, nejua nimotekitkau oniknek nimitsnotsas para nikmatis, tla norey kinekis kichiuas tlinon oniktlajtlanilij.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Oniknemilij: “Tla noueyi rey nechkakis, nechmanauis de on tlakamej yejuan kinekij techpopoloskej nejua iuan nokoneu de ipan in tlajli Israel yejuan toTEKO Dios onechmakak.”<span id="bookmarks16"></span> <a id="v17"></a><span class="v">17</span><span class="vsp">&nbsp;</span>In motekitkau kicha tlinon kijtos noueyi rey para ninokauas noyolika, pampa noueyi rey ueli kimati on tlen kuajli niman on tlen xkuajli, ken yakaj iángel Dios toTEKO¡ Ma toTEKO Dios ma nokaua mouan noueyi rey!<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Kemaj on rey okinankilij on siuatl:</div>
<div class="p"> —Nimitstlajtlanilia maka itlaj tinechiyanilis de on tlen nimitstlajtoltis. </div>
<div class="p"> On siuatl okinankilij:</div>
<div class="p">— Xtlajto noueyi rey.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Kemaj on rey okitlajtoltij:</div>
<div class="p"> —¿Tlen xmelak Joab omitsajtitlan para tinechijlis nochi in tlajtlamach*?</div>
<div class="p">On siuatl okinankilij:</div>
<div class="p"> —Ninotlajtolmaka ika itokatsin Dios ika on tlen yotikijtoj noueyi rey melauak.  Kemaj, Joab motlapaleuijkau, onechnauatij ma niuajla, niman no onechijlij nochi tlinon nikijtoskia.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Pero okichiu para ma nopatla on ken aman tlaojonkaj. Noueyi rey sanoyej tlamatki* ken yakaj iángel Dios hasta nochi kixmati tlen nochiua ipan topaís.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Más sakin* on rey okijlij Joab:</div>
<div class="p"> —Xkita, nikchiuas on tlen yotikijtoj. Xuiya niman xkijliti Absalón ma uajla.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Kemaj Joab onotlakuantelkets niman onopachoj hasta ipan tlajli ika miyek tetlakaitalistli.  Okitlajtlani Dios ma kitiochiua on rey niman okijlij:</div>
<div class="p">—Aman yonikitak ika noueyi rey paki notech pampa yejua yokichiu tlinon nejua onikijtoj.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kemaj Joab onotelkets niman oyaj Gesur para okanato Absalón, niman okuikak Jerusalén.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Pero on rey otlanauatij para ma tlamelaua ichan niman maka ma uiya ixpan. Yejua ika, Absalón oyaj ichan niman xokitak on rey.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Ipan nochi intlalpan on israelitas xakaj nemiya okse tlakatl yejuan kualtsin tlajtlachaya ken Absalón. Yejua ika, sanoyej kitlakaitayaj.  Desde ipan ikxipalko hasta itsontekon xitlaj* kipiyaya on tlen xkuajli. <span id="bookmarks25"></span> <a id="v26"></a><span class="v">26</span><span class="vsp">&nbsp;</span>Yejua noximaya cada itlamiyan on xipan pampa itson kipajsolouaya . Ijkuak onoxin, itson yetik katka más de ome kilo ijkon ken tlatemachiuaj itech on rey. <span id="bookmarks26"></span> <a id="v27"></a><span class="v">27</span><span class="vsp">&nbsp;</span>Niman Absalón kipiyaya yeyi tlakakokonej niman se isiuakoneu yejuan itoka kakta Tamar.  Yejua sanoyej kualtetsin kakta.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Ijkuak Absalón okajxitij ome xipan ne Jerusalén, niman xueliya kitaya itataj,<span id="bookmarks28"></span> <a id="v29"></a><span class="v">29</span><span class="vsp">&nbsp;</span>yejua otlatitlan ma kinotsatij Joab para ma uiya ma kitati on rey ipampa. Pero Joab xokinek oyaj. Kemaj ika okpa okitlajtlanilij ma uiya, pero Joab oksejpa xokitato.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Kemaj Absalón okinnauatij itlakeualuan: </div>
<div class="p">—Xkitakan, imijla Joab onkaj nisiu kampa noyaxka, niman ompa okitokak cebada. ¡Xuiyan niman xtlatikan!. </div>
<div class="p">On itlakeualuan oyajkej niman okitlatijkej imijla Joab.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Joab amanaman oyaj ichan Absalón niman okitlajtoltij:</div>
<div class="p"> —¿Tline motlakeualuan oyajkej onechtlatilitoj nomijla kampa oniktokak cebada?<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Absalón okinankilij:</div>
<div class="p"> —Pampa onimitsontekuitlan para xuajla, niman xotiuajlaj. Nejua nimitstitlaniskia xkitati on rey niman tiktlajtoltiskia tline onechkixtij ne Gesur. Más kuajli yeskia tla ompa ninokauaskia. Nikneki nikchiuas itlaj para niuelis nikitas on rey. Niman tla nikpiya tlajtlakojli de itlaj, ma nechmiktij. <span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Kemaj Joab oyaj okijlito on rey nochi ken okijlij Absalón. Niman David okitekuitlan. Ijkuak Absalón oajsik ixpan on rey onotlakuantelkets niman onopachoj hasta ipan tlajli, niman David okitenkuaj*.<span id="bookmarks33"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
