<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='ngu-23-ISA-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On tlen sanoyej xkuajli impan nochiuas on israelitas yejuan xipan kitaj toTEKO</div></div><a id="v1"></a>
<div class="m">
<div class="c-drop">30</div> Dios ijkin kinmijlia on israelitas on tlen impan nochiuas:</div>
<div class="p">"Sanoyej xkuajli yes para on israelitas yejuan xipan nechitaj, yejuan kichiuaj itlaj niman xachtoj nechtlajtoltiaj tla kuajli, niman ijki más tlajtlakouaj, niman ijki más tlajtlakouaj.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Yejuamej xachtoj onechtlajtoltijkej tla kuajli para yaskej kontlajtlaniliskej on rey de Egipto para ma kimpaleui. Yejuamej san okinemilijkej ika kuajli nemiskej tla Egipto kinmanauiya.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero ipoder on rey de Egipto xuelis kimpaleuis; on israelitas pinauaskej pampa Egipto xuajlas para kimpaleuis.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Maski on tlajtojkamej de Judá yonenkintitlankej hasta ne Soan niman ne Hanes, on yejuan iuejueyikalpanuan Egipto,<span id="bookmarks4"></span> <a id="v5"></a><span class="v">5</span><span class="vsp">&nbsp;</span>san onnopinajtiskej, pampa Egipto xuelis itlaj ika kimpaleuis, niman san nokajkayauaskej niman nopinajtiskej pampa xitlaj kuajli kiseliskej de on país."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Isaías okijtoj: "In yejua tlen okijtoj Dios de on yolkej yejuan nemij ipan on xalpatlajkan itoka Sur: 'Imintlajtojkauan on israelitas panouaj kampa nemij on yolkej de Néguev, ipan on tlajli kampa sanoyej xtlakualkan, kampa chantij leones yejuan nanalkaj, kouamej, niman on temojmojtijkej kouamej intoka dragones yejuan patlanij. Yejuamej kitkij on tlajtlamach yejuan patioj niman kitkij nochi iminriquezas ipan impolokouan niman ipan imincamellos para yauij Egipto, ipan on país yejuan xitlaj ika tepaleuiya.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Egipto xitlaj ueli kichiua, nion xueli tepaleuiya. Yejua ika, nejua ijkin oniktokayotij: 'Temojtij yolki yejuan nanalka yejuan xitlaj ueli kichiua.' "<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Kemaj, Dios okijlij Isaías: "Aman xuiya niman xkijkuilo ipan sen amamoxtli on tlen nikijtoua nochiuas ipan Egipto.  Ompa ma nestia para nochipa, ken sen teixpantilijketl  yejuan xkaman popoliuis yejuan kintititis on israelitas ika xonechneltokakej."<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Isaías okijtoj: "In israelitas xipan teitaj niman tlakajkayauaj; yejuamej xkinekij kakiskej itemachtiluan toTEKO.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yejuamej kinmijliaj on itiotlajtojkauan toTEKO: '¡Maka xnauatikan! Makasa xpiyakan on tlatlachalistin yejuan ken nemotemikpan; makasa xtechijlikan on tlen melauak nenkitaj ipan nemotlatlachalis. Yej xtechtlajtlajtouilikan on tlen techpaktis; xtechijlikan ika kuajli tinemiskej maski xmelauak.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Xmejkuanikan ipan on ojtli yejuan melajki; makasa xtechnojnotsakan de on Dios de Israel yejuan Yektli.'<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Yejua ika, toTEKO iDios Israel yejuan Yektli, ijkin kijtoua: 'Nemejuamej xnenkinekij nenkakiskej in tlaixkuitijli, niman yej nenkitlaliaj nemoyojlo ipan on tlauejli niman ipan on xompayejyeualistli;<span id="bookmarks12"></span> <a id="v13"></a><span class="v">13</span><span class="vsp">&nbsp;</span>yejua ika, nemejuamej nenkipiyaj tlajtlakojli. Niman ipampa on nemotlajtlakoluan, no nenijkej kenon ueyitepantli yejuan yotsayan, niman san ijsijkapan uajxotoni.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Mechpopoloskej ken ijkuak kitlajtlapanaj sen ueyi sokikontli niman kuajli kuejkuechtiliaj; nion pitentsin xnokaua para ika kixtiskej tlixochtli ipan tliko, noso para ika kontilanaskej atl ipan on atlaltekontli."<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>ToTEKO, iDios Israel yejuan Yektli, ijkin mechijlia: "Xmokuepakan notech, xmoyolseuikan, niman nejua nemechmakixtis."  Pero nemejuamej xonenkinekej onenkakkej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nemejuamej ye onenkijtojkej: 'Ka, tejuamej yej ticholojteuaskej ipan tocaballos.' Tla ijkon tej, ijki nencholojteuaskej. No onenkijtojkej: 'Ticholojteuaskej ipan tocarretas de nouijsokilistli yejuan sanoyej tlaksaj.' Tla ijkon, on nemotlauelikniuan más notlaloskej xken nemejuamej ijkuak mechtojtokaskej.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Tla sen soldado yejuan nemotlauelikniu mechtojtokas, se mil de nemejuamej nencholojteuaskej, noso tla makuijli soldado mechtojtokaskej, nemochimej nencholojteuaskej. Niman sa nenkeskimej nenmokauaskej, ken nokaua ikojyo sen bandera ikuapan sen tepetsintli."<span id="bookmarks17"></span></div>
<div class="s2"><div id="s2">ToTEKO kijtoua ika kiknelis Israel</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Isaías no ijkin okijtoj: "Pero toTEKO mechcha, para mechiknelis. Yejua kinektikaj mechititis itetlajsojtlalis, pampa toTEKO yejua sen Dios yejuan kichiua tlen melajki. ¡Dios kintiochiuas on yejuan itech yejua kitlaliaj iminyojlo!<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Nemejuamej yejuan nenchanejkej ipan on tepetl Sión, ne Jerusalén, xokaman más nenchokaskej. ToTEKO mechiknelis ijkuak nenkiueyikatsajtsiliaj para ma mechpaleui. Ijkuak mechkakis, nimantsin mechnankilis.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Maski toTEKO mechkauilis nentlajyouiskej, yejua akin nemotemachtijkau, xokaman niyanas, yej kuajli nenkitaskej ikan nemixtololojuan.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Niman tla nenkitlalkauisnekij ipan iojui, nemokuitlapan nenkakiskej itlajtol yejuan mechijlis: 'In yejua kuajli ojtli, maka xtlalkauikan.'<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Niman ijkuakon, nenkintlajyelitaskej on nemoídolos yejuan onenkalauilijkej plata niman yejuan onenkalauilijkej oro. Nenkitaskej ken itlaj yejuan sanoyej tetlajyeloj niman ken itlaj tlajsojli. Niman nenkinxiniskej.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>ToTEKO tlakiauitis ipan on tlajli kampa nenkitôkaskej on xinachtli, niman ipan on tlajli sanoyej kualtsin tlatlakis. Ijkuakon, nemoyolkauan tlakuajkuaskej kampa sanoyej onkaj tlinon kuaskej.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>On nemouakaxuan niman nemopolokouan yejuan tekitij ipan nemocampo kikuaskej on tlen más kuajli tlakuajli.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ipan on tonajli, ijkuak toTEKO kincastigaros niman kinmiktis miyekej nemotlauelikniuan niman kinxoxotonilis on tepanchinanmej de iminuejueyikalpanuan, onyas miyek ríos niman miyek ameyaltin ipan on uejueyimej tepemej niman ipan tepetsitsimej ne Judá.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Ipan on tonajli, toTEKO kimpajtilis niman kintejkuilis kampa nokokouaj on israelitas yejuan itlapejpeniluan. Niman ijkuakon, on metstli sanoyej tlachas itlauil kenon tonaltsintli, niman itlauil on tonaltsintli no sanoyej tlachas, hasta ken kanaj chikomepa ichkich, ken tlauiloskia chikome tonaltsintli."<span id="bookmarks26"></span></div>
<div class="s2"><div id="s3">On tlen sanoyej xkuajli ipan nochiuas on país de Asiria</div></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Isaías no ijkin okijtoj: "Xkitakan, toTEKO yeuajlau neka uejka. Itlauel sanoyej ueyi ken tlitl yejuan sanoyej kauantikaj, ikamak tentikaj ikan iueyitlauel, itlajtol ken itlaj tlitl yejuan nochi kitlatia,<span id="bookmarks27"></span> <a id="v28"></a><span class="v">28</span><span class="vsp">&nbsp;</span>iijyo ken itlaj on río yejuan pankisa, niman ajsi hasta ikechtlan nochi tlakatl. Yejua uajlau para kinmandaros niman kintlajyouitis on naciones. Kinyekanas ken kinyekanaj on caballos yejuan kinkamatepitskualtiaj sen tepostli para ika kintilantiuij, niman ijki kinuikas ipan on xkuajli ojtli.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Pero nemejuamej israelitas yejuan nenitlapejpeniluan toTEKO, uej nenmokuikatiskej ken nenmokuikatiaj ipan on tlayoua ijkuak onkaj on yekiluitl. Sanoyej nenyolpakiskej, kenon tlakamej yejuan pakatlajtlapitstiu ikan akatlapitsaltin ijkuak yauij ipan on yektepetl kampa onkaj iueyitiopan toTEKO, on toTEKO yejuan kinmanauiya on israelitas.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>'Pero on yejuan itlauelikniuan uej kinkakistilis itemojtijtlajtol niman kintitis iueyipoder. Impan uajlas ikan itlauel, ikan tlitl yejuan nochi kitlatia, ikan tlapetlanalistli, ikan chikauak kiautli niman ikan tejsiutli.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Ijkuak on asirios kakiskej itemojtijtlajtol toTEKO, niman kakiskej ika kiseliskej castigo, sanoyej nomojtiskej.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Niman ipan cada castigo ijkuak toTEKO kincastigaros on Asirios, nemejuamej israelitas nempakiskej niman nenkintsotsonaskej nemotambores niman nemoarpas. ToTEKO sanoyej temojtij ken kuijsokis on país Asiria.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Desde yeuejkaui, toTEKO okitlalij kampa kitlajyouiltis irey Asiria. Ompa kampa tlajyouis, tlaueyika niman uejkatlan, niman onkaj miyek tlatilkojtli yejuan toTEKO kitlikuiltis san ika iijyo ken ijkuak kiaui ikan on tetlatij azufre."<span id="bookmarks33"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
