<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Samuel 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-10-2SA-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='ngu-10-2SA-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">David niman Mefi-boset</div></div><a id="v1"></a>
<div class="m">
<div class="c-drop">9</div> Se tonajli David otetlajtoltij tla onokau yakaj ifamilia Saúl, yejuan uelis itlaj ika kipaleuis para ika kitlakaitas Jonatán.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Niman itech ifamilia Saúl nemiya sen tekitketl, itoka katka Siba. Yejua okitekuitlankej para ma uiya itech David. Ijkuak oasik itech, okitlajtoltij:</div>
<div class="p">—¿Tejua tiSiba?</div>
<div class="p">Yejua okinankilij:</div>
<div class="p">—Kemaj norey, nejua nimotekitkau.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Kemaj David okitlajtoltij:</div>
<div class="p">—¿Sanken nemi yakaj de ifamilia Saúl, yejuan nejua uelis nikpaleuis ken oniktlajtolmakak Dios?</div>
<div class="p">Niman Siba okinankilij:</div>
<div class="p">—Kemaj, ikoneu Jonatán. Yejua uilatsin ipan on ome ikxiuan.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Kemaj on rey okitlajtoltij:</div>
<div class="p">—¿Kanon nemi?</div>
<div class="p">Niman Siba okinankilij:</div>
<div class="p">—Nemi ipan on kalpan Lodebar, ne ichan Maquir ikoneu Amiel.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Kemaj rey David otlanauatij ma kanatij,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>niman ijkuak Mefi-boset, on ikoneu Jonatán niman ixuiu Saúl, oajsik ixpan David, onopachoj ikan miyek tetlakaitalistli. Kemaj David okipakaijtoj:</div>
<div class="p">—¡Mefi-boset!</div>
<div class="p">Niman Mefi-boset okinankilij:</div>
<div class="p">—Nikan ninemi para nimitstekipanos norey.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>David okijlij:</div>
<div class="p">—Maka xmomojti, pampa nejua nikneki nimitspaleuis ipampa on tlakaitalistli yejuan nikpiyalia motataj Jonatán. Nejua nikchiuas para ma mitskuepilikan nochi itlaluan moauelo Saúl, niman nochipa titlakuas nouan.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Mefi-boset oksejpa onopachoj, niman okijtoj:</div>
<div class="p">—Ueyixtikaj rey, ¿Tline ipan titlacha in motekitkau yejuan xitlaj* kitosneki inemilis? Nejua ninemi ken sen chichi* yejuan yomik.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Kemaj on rey okonots Siba yejuan itlakeual katka Saúl, niman okijlij:</div>
<div class="p">—Nochi tlen iyaxka* katka moteko Saúl niman ifamilia, nikmaka Mefi-boset on ixuiu.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Niman tejua iuan mokoneuan niman motlakeualuan tikintôkilis itlaluan niman tikeuas on tlen tlakis, para ifamilia moteko kipiyaskej tlen kikuaskej, pero Mefi boset, ixuiu, nochipa tlakuas nouan. </div>
<div class="p">(Siba kipiyaya matlaktli uan makuijli ikoneuan niman sempoajli itlakeualuan.) <span id="bookmarks10"></span> <a id="v11"></a><span class="v">11</span><span class="vsp">&nbsp;</span>Kemaj Siba okinankilij on rey:</div>
<div class="p">—Norey, nochi tlen yotinechnauatij nejua motekitkau, nikchiuas.</div>
<div class="p">Ijkon tej, Mefi-boset tlakuaya nochipa iuan David, ken ikoneu yeskia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Mefi-boset no kipiyaya se ikoneu yejuan xokoyotl, itoka katka Micaías. Niman nochi ifamilia Siba, otekitkej itech Mefi-boset.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero Mefi-boset yejuan uilatsin kakta, chantiya Jerusalén niman nochipa tlakuaya iuan on rey.<span id="bookmarks13"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
