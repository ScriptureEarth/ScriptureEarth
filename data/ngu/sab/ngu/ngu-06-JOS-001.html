<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Josué 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "ngu-06-JOS-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-05-DEU-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-05-DEU-034.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Josué&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='ngu-06-JOS-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-07-JDG-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Josué </span></div>
<div class="b"></div>
<div class="b"></div>

<div class="s"><div id="s1">ToTEKO kinauatia Josué ma kitlani Caanán</div></div><a id="v1"></a>
<div class="m">
<div class="c-drop">1</div> Sakin, ijkuak Moisés itekitkau toTEKO yomik, toTEKO okinots Josué ikoneu Nun yejuan itekitkau katka Moisés, niman okijlij:  <span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>"Notekitkau Moisés yomik. Yejua ika, aman tejua tikinyekanas on israelitas para nenkipanoskej on ueyi río Jordán para nenkalakiskej ipan on tlajli yejuan nemechmakas.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ijkon ken onikprometerouilij Moisés, nochi tlajli yejuan nenkicholoskej nejua nemechmakas.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nemoueyitlalpan peuas desde on xalpatlajkan niman on tepetl Líbano hasta on ueyi río Éufrates ne kampaka ikisayan tonaltsintli. Niman panos imanian inueyitlalpan on hititas hasta on mar Meditarráneo kampaka ikalakiyan tonaltsintli.  <span id="bookmarks4"></span> <a id="v5"></a><span class="v">5</span><span class="vsp">&nbsp;</span>Xkaman yakaj uelis mitstlanis ipan nochi monemilis. Nejua nochipa ninemis mouan ken ninemiya iuan Moisés. Xkaman nimitskauas, nion nimitstlalkauis.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Xmokojtili niman xmoyolchikaua, pampa tejua tikinyekanas in israelitas para kinoyaxkatiskej on tlajli yejuan onikintlajtolmakak ika notokatsin nikinmakas inachtojtajuan. <span id="bookmarks6"></span> <a id="v7"></a><span class="v">7</span><span class="vsp">&nbsp;</span>Xmokojtili, niman xmoyolchikaua. Xtlakamati nochi noley yejuan omitsmakak notekitkau Moisés.  Maka tiktlalkauis on ley nion achijtsin. Tla tiktlakamati nochi notlanauatiluan, tla ijkon, nochi tlen tikchiuas kuajli kisas.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nochipa xmomachti in amamoxtli* yejuan kipiya noleyes. Xkixtlalo ipan tonajli niman ipan yejuajli para uelis tikchiuas nochi tlen kijtoua. Ijki, nochi tlen tikchiuas kuajli kisas.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Nejua nimitsnauatia xmokojtili niman xmoyolchikaua. Maka xmomojti, nion maka xmoyolmajxalo, pampa nejua nimoTEKO Dios, ninemis mouan nochiuiyan kampaka tias."<span id="bookmarks9"></span></div>

<div class="s"><div id="s2">Josué onotlatlajtlalilijkej para okinoyaxkatitoj on tlajli</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj Josué ijkin okinnauatij nochimej on tlayekankej  intech on israelitas: <span id="bookmarks10"></span> <a id="v11"></a><span class="v">11</span><span class="vsp">&nbsp;</span>"Xuiyan ipan nochi on campamento niman xkinnauatikan nochimej ma kitlalikan tlakuajli, pampa ipan yeyi tonajli tikpanoskej on río Jordán para tikontoyaxkatiskej on tlajli yejuan toTEKO Dios techmakas."<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>No ijki Josué okinots itribu* Rubén, itribu* Gad niman on itlajkotribu* Manasés, niman okinmijlij:<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>—Xkelnamikakan on tlen omechnauatij Moisés, itekitkau toTEKO ijkuak omechijlij ika nemoTEKO Dios mechmakas in tlajli ipan in lado de in río Jordán para nikan uelis nemoseuiskej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Nikan nenkinkajteuaskej nemosiuauan, nemokoneuan niman nemoyolkauan, pero nochimej nemosoldados noneki panoskej in río Jordán ika intepos para tlauijsokiskej. Yejuamej tlayekanaskej niman kimpaleuiskej imikniuan para kinoyaxkatiskej on tlajli de Canaán,<span id="bookmarks14"></span> <a id="v15"></a><span class="v">15</span><span class="vsp">&nbsp;</span>hasta kaman nemoTEKO Dios kinmakas yejuamej on tlajli kampa ueliskej chantiskej. Kemaj nemejuamej uelis nenmokuepaskej ipan nemotlal ipan in lado de in río Jordán kampaka ikisayan tonaltsintli niman para nochipa nemoyaxka* yes in tlajli yejuan omechmakak Moisés, itekitkau Dios.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Niman yejuamej ijkin otlanankilijkej:</div>
<div class="p">—Tikchiuaskej nochi tlen yotitechnauatij, niman tiaskej san kanon titechtitlanis.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Nochipa timitstlakamatiskej ken otiktlakamatkej Moisés. San tiknekij moTEKO Dios mouan ma nemi ken nemiya iuan Moisés.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>San akinon yejuan xipan kitas motlajtol noso xkichiuas on tlen titlanauatia, ika onkaj mikis. Tejuamej san timitsijliaj xmokojtili niman xmoyolchikaua.<span id="bookmarks18"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
