<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 40</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-039.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;40&nbsp;&nbsp;</a></span>
  <span class="button"><a href='ngu-25-EZK-041.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Tlatlachalistin ken temiktli de kenijki yes on país Israel (40.1 - 48.35)</div></div>
<div class="s2"><div id="s2">On yenkuik ueyitiopan</div></div>
<div class="s2"><div id="s3">(Ezequiel okitak ipan sen tlatlachalistli ken itemikpan ika okuikakej Jerusalén)</div></div><a id="v1"></a>
<div class="m">
<div class="c-drop">40</div> <span class="v">1-2</span><span class="vsp">&nbsp;</span>Ipan on ika majtlaktli tonajli de on achtoj metstli,  ijkuak peua on yenkuik xipan, toTEKO okitlalij ipoder nopan, niman ipan sen tlatlachalistli ken notemikpan,  onechuikak ipan on tlajli Israel.  Ijkuakon ye tikajxiltiskiaj sempoajli uan makuijli xipan ika otechuikakej ken esclavos ne Babilonia,  niman on ueyikalpan Jerusalén,  kuikaya majtlaktli iuan naui xipan ika okixoxotonitoj.  Niman ipan on tlajli Israel, toTEKO onechtlalij ipan sen tepetl yejuan sanoyej uejkapan.  Kemaj, uejka kampaka sur, onikomintak uejueyimej kaltin yejuan nesiyaj ken de sen ueyikalpan.<span id="bookmarks1-2"></span> <a id="v3"></a><span class="v">3</span><span class="vsp">&nbsp;</span>Niman toTEKO onechuikak ompa,  niman ompa onikitak sen tlakatl yejuan nesiya ken de bronce.  On tlakatl ijkaya itech sen kalakiloyan,  niman kimapixtikatka sen cinta métrica niman sen varajtlatemachiuajli yejuan ika tlatemachiuaya.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Niman on tlakatl onechijlij:  “Tejua tlaltikpaktlakatl, kuajli xkita, kuajli xkaki niman kuajli xkajsikamati nochi tlinon nejua nimitsititis,  pampa Dios omitsajuikak nikan para tikitas nochi tlinon nejua nimitsititis. Kemaj, ika onkaj timokuepas niman tejua tikinmijlis on israelitas nochi on tlinon tikitas.”<span id="bookmarks4"></span></div>
<div class="s2"><div id="s4">(On kalakiloyan niman on kaltlajpiyaloyan yejuan nokauaj kampaka ikisayan tonaltsintli de on ueyikiauak)</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Niman onikitak, iyeualkan ikiauak on ueyitiopan onkatka sen tepanchinantli.  On varajtlatemachiuajli yejuan kimapixtikatka on tlakatl kipiyaya yeyi metro ika ueyak.  Kemaj on tlakatl okitemachiu on tepanchinantli,  niman kipiyaya yeyi metro ika tilauak niman yeyi metro ika uejkapan.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj on tlakatl oyaj itech ikalakiloyan on ueyikiauak   yejuan ontlachixtikatka kampaka ikisayan tonaltsintli;  otlejkok ipan escaleras niman okitemachiu ikiauaten on ueyitsakuijlotl, niman kipiyaya yeyi metro ika koyauak.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Ipan iyekmakopa on kalakiloyan, onkatka yeyi cuartojtlajpiyaloyan,  niman ipan iopochmakopa onkatka okseki yeyi cuartojtlajpiyaloyan. On tlakatl okintemachiu on cuartos, niman cada cuarto kipiyaya yeyi metro ika ueyak niman yeyi metro ika patlauak.  Itsajlan cada cuartojtlajpiyaloyan onkatka sen tepantli yejuan kipiyaya ome metro uan tlajko ika tilauak.  Kampa ontlantikatkaj on cuartostlajpiyaloyan onkatka kampa nojuitiua yejuan kipiyaya yeyi metro ika ueyak  yejuan yaya ipan sen kalixkajli yejuan ontlaxixtikatka kampaka onkaj on ueyitiopan.<span id="bookmarks7"></span> <a id="v8"></a><span class="v">8-9</span><span class="vsp">&nbsp;</span>Kemaj, on tlakatl no okitemachiu on kalixkajli  yejuan ontlachixtikatka kampaka onkaj on ueyitiopan,  niman kipiyaya naui metro.  Onkatka ome pilar yejuan cada se kipiyaya se metro ika tomauak.<span id="bookmarks8-9"></span> <a id="v10"></a><span class="v">10</span><span class="vsp">&nbsp;</span>(Inajnakastlan on ueyitsakuijlotl yejuan nokauaya kampaka ikisayan tonaltsintli de on ueyitiopan, onkatka yeyi cuartojtlajpiyaloyan yejuan  san se tlatemachijtli katkaj, niman on tepantin itsajlan cada cuarto, no san se tlatemachijtli katkaj.)<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kemaj on tlakatl okitemachiu on ueyitsakuijlotl, niman kipiyaya makuijli metro ika patlauak niman chikuasen metro uan tlajko ika ueyak.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Iyakapan cada cuartojtlajpiyaloyan kampa nemiyaj on tiopantlajpixkej, onkatka sen pitentsin tepantli  yejuan kipiyaya tlajko metro ika patlauak niman tlajko metro ika uejkapan.  Cada se on cuartojtlajpiyaloyan kipiyaya yeyi metro ika patlauak niman yeyi metro ika ueyak.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kemaj okitemachiu kech ika uejka katka, desde itech on tepantli  yejuan nokauaya ikuitlapan on cuartojtlajpiyaloyan  hasta ikuitlapan on tepantli de on cuartojtlajpiyaloyan ipan okse ilado on kampa nojuitiua;  niman kipiyaya majtlaktli uan ome metro uan tlajko. <span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kemaj okitemachiu on kalixkajli,  niman kipiyaya matlaktli metro ika patlauak. On kaltlajpiyaloyan ipan nochi ilados onkatka on ueyikiauak.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochi san se ueyak, desde teuan on iueyitsakuijlou hasta on kalixkajli, kipiyaya sempouajli iuan makuijli metro. <span id="bookmarks15"></span> <a id="v16"></a><span class="v">16</span><span class="vsp">&nbsp;</span>On cuartostlajpiyaloyan niman on tepantin yejuan onokej intsajlan on cuartos,  kipiyayaj ventanas yejuan tsatsastikej katkaj kalijtikkopa. Niman ijtik on kalixkajli, iyeualkan no kipiyaya ventanas yejuan tsatsastikej. Ipan imintepan on cuartos okinmixneskayotijkej palmeras.<span id="bookmarks16"></span></div>
<div class="s2"><div id="s5">(On ueyikiauak yejuan onkaj iyeualkan on ueyitiopan) </div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Kemaj on tlakatl onechuikak ipan iueyikiauak on ueyitiopan. Ompa onkatkaj 30 cuartos yejuan okinchijchijkej itech on tepanchinantli ipan iueyikiauak on ueyitiopan. Nochi iyeualkan on ueyikiauak tepejpechoj katka.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>On ojtli tepejpechyoj yejuan uajpeuaya desde on tepantin, iuan antoya on ueyikiauak.  Niman no ichkich ueyak katka niman patlauak ken on  kaltlajpiyaloyan.  In yejua ojtli yejuan más tlatsintlan onkatka.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Kemaj on tlakatl okitemachiu kech ika uejka katka,  desde iueyitsakuijlou on kaltlajpiyaloyan kampa onkaj on ueyikiauak,  hasta iueyitsakuijlou on kaltlajpiyaloyan kampa onkaj on pitentsinkiauak.  Niman okipix 50 metros.<span id="bookmarks19"></span></div>
<div class="s2"><div id="s6">(On kalakiloyan niman on kaltlajpiyaloyan yejuan nokauaj kampaka norte de on ueyikiauak) </div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Kemaj, on tlakatl okitemachiu kech ika ueyak niman kech ika patlauak on kalakiloyan yejuan onkaj kampaka norte de iueyikiauak on ueyitiopan. <span id="bookmarks20"></span> <a id="v21"></a><span class="v">21</span><span class="vsp">&nbsp;</span>On kaltlajpiyaloyan kipiyaya yeyi cuartojtlajpiyaloyan ipan cada lado. On cuartostlajpiyaloyanmej kipiyayaj tepantin intsajtsajlan.  On kaltlajpiyaloyan no kipiyaya sen kalixkajli. Niman nochi ichkich tlatemachijtli katka kenon kaltlajpiyaloyan yejuan nokaua kampaka ikisayan tonaltsintli.  In kijtosneki, no kipiyaya sempoajli uan makuijli metro ika ueyak niman majtlaktli uan ome metro uan tlajko ika patlauak.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>On kalixkajli, on ventanas niman on palmeras no ichkich tlatemachijtin katkaj kenon yejuan onkatkaj itech on kaltlajpiyaloyan yejuan nokaua kampaka ikisayan tonaltsintli.  Ompa no tlejkouayaj ipan on escaleras yejuan kipiyaya chikomekan kampa tlejtlejkotiuij,  niman on kalixkajli onkatka kampa ontlamiya on ueyikiauak. <span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ipan yejua in lado norte no onkatka sen kalakiloyan, kenon yejuan onkaj kampaka ikisayan tonaltsintli.  Niman on kalakiloyan no ajsiya ipan on pitentsinkiauak de on ueyitiopan,  imelajkan itsakuijlou on ueyitiopan.  On tlakatl okitemachiu kech ika uejka notstikatkaj in ome kaltlajpiyaloyan, niman notstikatkaj 50 metros.<span id="bookmarks23"></span></div>
<div class="s2"><div id="s7">(On kalakiloyan niman on kaltlajpiyaloyan yejuan nokauaj kampaka sur de on ueyikiauak) </div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Kemaj on tlakatl onechuikak kampaka sur, kampa onkatka sen kalakiloyan de on ueyikiauak.  Ompa okintemachiu on cuartostlajpiyaloyanmej,  on tepantin yejuan onokej intsalan on cuartos niman on kalixkajli. Niman no ichkich tlatemachijtin katkaj kenon oksekimej.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>On cuartostlajpiyaloyanmej de on kaltlajpiyaloyan niman on kalixkajli kampa onkatka on kalakiloyan de on ueyikiauak,   no kipiyayaj inventanas inyeualkan, ken on oksekimej kalixkaltin.  Nochi san se ueyi kipiyaya sempoajli uan makuijli metro ika ueyak, niman majtlaktli uan ome metro uan tlajko ika patlauak.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>On kalixkajli no nokauaya ipan on ueyikiauak.  Niman ompa ajsiyaj ikan sen escalera yejuan kipiyaya chikomekan kampa tlejtlejkotiuij. Ipan on tepantin yejuan onokej intsajlan on yeyi cuartojtlajpiyaloyan, no okinmixneskayotijkej palmeras.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>On pitentsinkiauak no kipiyaya sen kalakiloyan niman kaltlajpiyaloyan kampaka sur.  On tlakatl okitemachiu kech ika uejka notstikatkaj in ome kalakiloyan yejuan onkatkaj kampaka sur, niman notstikatkaj 50 metros.<span id="bookmarks27"></span></div>
<div class="s2"><div id="s8">(On kalakiloyan niman on kaltlajpiyaloyan yejuan nokauaj kampaka sur de on pitentsinkiauak)  </div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Kemaj on tlakatl kej onechuikak itech on kalakiloyan yejuan nokaua kampaka sur de on pitentsinkiauak. Okitemachiu on kalakiloyan iuan on kaltlajpiyaloyan, niman no ichkich tlatemachijtin katkaj kenon oksekimej kalakiloyanmej.<span id="bookmarks28"></span> <a id="v29"></a><span class="v">29-30</span><span class="vsp">&nbsp;</span>On cuartos, on kalixkajli niman on tepantin yejuan onokej intsajlan on yeyi cuartos, nochi ichkich tlatemachijtin katkaj kenon oksekimej.  On kalixkajli no kipiyaya ventanas iyeualkan, niman nochi san se ueyi kipiyaya sempoajli iuan makuijli metro ika ueyak niman majtlaktli uan ome metro uan tlajko ika patlauak.<span id="bookmarks29-30"></span> <a id="v31"></a><span class="v">31</span><span class="vsp">&nbsp;</span>On kalixkajli ajsiya itech iueyikiauak on ueyitiopan.  Ipan ipilares okinmixneskayotijkej palmeras.  Ipan in kalakiloyan, ajsiyaj ikan sen escalera yejuan kipiyaya chikueyikan kampa tlejtlejkotiuij.<span id="bookmarks31"></span></div>
<div class="s2"><div id="s9">(On kalakiloyan niman on kaltlajpiyaloyan yejuan nokauaj kampaka ikisayan tonaltsintli de on pitentsinkiauak) </div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Kemaj on tlakatl no onechuikak itech on tsakuijlotl yejuan nokaua kampaka ikisayan tonaltsintli de on pitentsinkiauak.   Okintemachiu on kalakiloyan niman on kaltlajpiyaloyan, niman no ichkich tlatemachijtin katkaj kenon oksekimej.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>On cuartos de on kaltlajpiyaloyan, on tepantin yejuan onokej intsajlan on yeyi cuartos niman on kalixkajli, no ichkich tlatemachijtin katkaj kenon oksekimej.  On kalixkajli no kipiyaya ventanas iyeualkan, niman kipiyaya sempoajli uan makuijli metro ika ueyak niman majtlaktli uan ome metro uan tlajko ika patlauak.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>On kalixkajli no ajsiya itech on ueyikiauak yejuan onkaj iyeualkan on ueyitiopan.  Ipan ipilares okinmixneskayotijkej palmeras.  Ipan in kalakiloyan, no ajsiyaj ikan sen escalera yejuan kipiyaya chikueyikan kampa tlejtlejkotiuij.<span id="bookmarks34"></span></div>
<div class="s2"><div id="s10">(On kalakiloyan niman on kaltlajpiyaloyan yejuan nokauaj kampaka norte de on pitentsinkiauak) </div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Sakin, on tlakatl kej onechuikak itech on kalakiloyan yejuan nokaua kampaka norte, ipan on pitentsinkiauak.  Okitemachiu on kalakiloyan iuan on kaltlajpiyaloyan,  niman no ichkich tlatemachijtli katkaj kenon oksekimej.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>On cuartos kampa nemij on tiopantlajpixkej, on tepantin yejuan onokej intsajlan on yeyi cuartos niman on kalixkajli, no ichkich tlatemachijtin katkaj kenon oksekimej.  On kalixkajli no kipiyaya ventanas iyeualkan,  niman kipiyaya sempoajli uan makuijli metro ika ueyak  niman majtlaktli uan ome metro uan tlajko ika patlauak.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Niman on kalixkajli no ajsiya itech on ueyikiauak yejuan onkaj iyeualkan on ueyitiopan.  Ipan on pilares no okinmixneskayotijkej palmeras ipan cada lado.  Ipan in kalakiloyan, no ajsiyaj ikan sen escalera yejuan kipiyaya chikueyikan kampa tlejtlejkotiuij.<span id="bookmarks37"></span></div>
<div class="s2"><div id="s11">(On cuartos yejuan onokej itech on kalakiloyan yejuan nokaua kampaka norte) </div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>No onkatka sen kaltlajpiyaloyan yejuan nokauaya kampaka norte ipan on pitentsinkiauak.  Ompa kampa on tiopixkej kalakiyaj ipan on kaltlajpiyaloyan,  onkatka sen tsakuijlotl itech on cuarto yejuan onkatka inakastlan. Ompa kimpajpakayaj on yolkej yejuan kinmiktiayaj para uentli yejuan nochi tlatla.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Ipan on kalixkajli kampa kalakoua, onkatka naui mesa, ome mesa ipan cada lado.  Niman ompa kinmiktiayaj on yolkej para uentli yejuan nochi tlatla ipan on tlaixpan, uentin ipampa tlajtlakojli  niman uentin para ijkuak se itlaj xkuajli kitechiuilia.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Ikiauakkopa on kalixkajli kampaka norte, itech on escalera kampa tlejtlejkotiuij,  no onkatka naui mesa, ome mesa ipan cada lado.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kijtosneki, ipan on kalixkajli onkatka naui mesa, niman ikiauak on kalixkajli no onkatka naui mesa.  Tla ijkon, san se ueyi uajnochiuaya chikueyi mesa. Impan on mesas kinmiktiayaj yolkej.<span id="bookmarks41"></span> <a id="v42"></a><span class="v">42-43</span><span class="vsp">&nbsp;</span>No ijki, onkatka okseki naui mesas de canterajtetl, kampa kuektlaliayaj on nakatl para on uentli yejuan nochi tlatla. On mesas kipiyayaj 75 centímetros de on naukan inlados niman 50 centímetros ika uejkapan. Niman iyeualkan ikalijtik on cuarto ipan itepan, kipiyaya ken repisa yejuan kipiyaya chikuasen centímetro ika patlauak.  Ompa kimpipilouayaj nochi on tlajtlamach yejuan kintekitiltiaj ijkuak kinmiktiaj on yolkej para on uentli yejuan nochi tlatla niman de okseki uentli.<span id="bookmarks42-43"></span></div>
<div class="s2"><div id="s12">(Imincuartos on tiopixkej yejuan tekitij ipan on ueyitiopan niman ipan on tlaixpan) </div></div><span id="bookmarks42-43"></span><a id="v44"></a>
<div class="p"><span class="v">44</span><span class="vsp">&nbsp;</span>Ipan on kiauakpitentsin, kampa onokej on kaltlajpiyaloyanmej  yejuan nokauaj tlaijtikkopa, onkatka ome cuarto.  Se onkatka itechika on kalakiloyan yejuan onkaj kampaka norte, niman ontlachixtikatka kampaka sur,  niman on okse onkatka itech on kalakiloyan yejuan onkaj kampa sur,  niman ontlachixtikatka kampaka norte.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>On tlakatl onechijlij:  “On cuarto yejuan ontlachixtikaj kampaka sur, iminyaxka on tiopixkej yejuan tekitij ipan on ueyitiopan,<span id="bookmarks45"></span> <a id="v46"></a><span class="v">46</span><span class="vsp">&nbsp;</span>niman on cuarto yejuan ontlachixtikaj kampaka norte, iminyaxka on tiopixkej yejuan tekitij ipan on tlaixpan.  Yejuamej iminuejkakoneuan Sadoc,  niman san yejuamej yejuan levitas  yejuan ueliskej nonisiuiskej itech toTEKO para kitekipanoskej.”<span id="bookmarks46"></span></div>
<div class="s2"><div id="s13">(On kiauakpitentsin niman on ueyitiopan) </div></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Kemaj on tlakatl okitemachiu ikiauakpitentsin on ueyitiopan: kipiyaya 50 metros cada lado.  In kijtosneki cuadrado katka.  On tlaixpan onkatka ixpan on ueyitiopan. <span id="bookmarks47"></span> <a id="v48"></a><span class="v">48</span><span class="vsp">&nbsp;</span>Kemaj on tlakatl onechuikak ipan ikalixkal on ueyitiopan, niman okintemachiu ipilares on kalixkajli:  cada se kipiyaya ome metro uan tlajko ika tomauak.  On kalakiloyan kipiyaya chikome metro ika patlauak,  niman on tepantin kampa salijtikatka itsakuijlou on kalixkajli, kipiyaya se metro uan tlajko ika tilauak cada se. <span id="bookmarks48"></span> <a id="v49"></a><span class="v">49</span><span class="vsp">&nbsp;</span>On ikalixkal on ueyitiopan, kipiyaya majtlaktli metro ika patlauak niman chikuasen metro ika ueyak.  Ipan in kalixkajli ajsiyaj ikan sen escalera yejuan kipiyaya majtlaktlikan kampa tlejtlejkotiuij.  Niman ipan cada lado de on kalakiloyan onkatka sen pilar.<span id="bookmarks49"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
