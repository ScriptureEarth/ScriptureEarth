<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>1 Samuel 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-09-1SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-08-RUT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-09-1SA-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Samuel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='ngu-09-1SA-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-10-2SA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On israelitas kinekij sen rey</div></div><a id="v1"></a>
<div class="m">
<div class="c-drop">8</div> Ijkuak Samuel oueuentsintiak, okintlalij itelpochuan ken teyolkuitijkej para yejuamej kinyekanaskej on israelitas.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>On itelpoch yejuan iyenkuiyou itoka katka Joel, niman yejuan ika ome itoka katka Abías. Yejuamej tekitiyaj ken teyolkuitijkej ipan on kalpan Beerseba.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pero xonouikakej kuajli ken imintataj. Yej san, kinekiyaj ricojtiskej. Niman kichtakaseliayaj tomin para tlakajkayauayaj. Yejuamej xitlaj* okichijkej ikan kuajli iminyojlo.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kemaj onosentlalijkej nochimej on uejueyixtokej israelitas niman oyajkej okitatoj Samuel ipan on kalpan Ramá.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Niman okijlijkej: “Tejua ye tiueuentsin, niman motelpochuan xnouikaj ken tejua. Yejua ika, tejuamej tiknekij xtlali sen rey para ma techyekana ken nochimej naciones kipiyaj."<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Samuel xokuelitak ika okijlijkej ma kitlali sen rey yejuan kinyekanas. Yejua ika okinots toTEKO ikan sen oración.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Pero toTEKO okinankilij: "Xchiua on tlen yejuamej mitstlajtlaniliaj pampa xtejua mitschichiuaj, yej nechchichiuaj nejua pampa xkinekij nejua ma nikinyekana ken iminrey.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Desde on tonajli ijkuak onikinkixtij ne Egipto hasta aman, nejua no ijki onechchiuilijkej ken aman tejua mitschiuilijtokej. Onechtlalkauijkej para okinmauistilijkej oksekimej dioses.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Xchiua tej, on tlen yejuamej mitstlajtlaniliaj, pero achtoj xkinchikajkaijli on tlen noneki kiselia sen rey, niman kenijki tlayekana."<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Kemaj Samuel okinmijlij nochimej on israelitas on tlen toTEKO okijlij.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Ijkin okinmijlij:</div>
<div class="p">—In yejua mechchiuilis on rey yejuan mechyekanas: Mechinkuilis nemotelpochuan para kimpiyas ken soldados, sekimej tekitiskej ipan carretas de guerra, sekimej tekitiskej ipan caballos ijkuak ontlauijsokiskej, niman sekimej kimpiyas para notlaloskej ixpan icarreta para kimanauiskej.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Sekimej kintlalis para tlayekanaskej itech se mil soldados, niman sekimej kintlalis para tlayekanaskej intech 50 soldados. Niman sekimej kinchiualtis kixoponiliskej itlal niman kipixkiliskej itlatok. Oksekimej kinchijchiuaskej armastin, niman nochi on tlajtlamach* yejuan kitekitiltiskej ipan on carretas de guerra. <span id="bookmarks12"></span> <a id="v13"></a><span class="v">13</span><span class="vsp">&nbsp;</span>No mechinkuilis nemochpochuan para ajuiyakachiuaskej, para tlakualchiuaskej niman para panchiuaskej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>No ijki mechinkuilis on yejuan más kuajli tlaltin, niman mechkuilis nemouvasyoj niman nemoolivojyoj para kinmakas itekitkauan yejuan más uejueyixtokej. <span id="bookmarks14"></span> <a id="v15"></a><span class="v">15</span><span class="vsp">&nbsp;</span>No mechkixtilis majtlaltli por ciento itech nemotrigo niman nemouvas. Niman nochi on matlaktli por ciento kinmaktilis on itlapaleuijkauan niman itekitkauan.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>No mechkuilis nemotekitkauan, tlakamej niman siuamej, niman mechinkuilis nemouakaxuan niman nemopolokouan yejuan más kuajkualtin para kintekitiltis ipan yejua itekiu.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>No mechkixtilis majtlaktli por ciento nemoyolkauan. Hasta nemejuamej nemokauaskej esclavos yejua itech.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman ijkuak nenkijtoskej ika xok nenkinekij on rey yejuan aman nentlajtlanij, toTEKO xkinekis mechkakis.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Pero on israelitas xokinekej okakkej maski ijkon okinmijlij Samuel.  Yej okijtojkej:</div>
<div class="p">—¡Maski ma ijki! Tejuamej tiknekij sen rey,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>para no ijki tinemiskej kenon oksekimej naciones, niman para yejua techmandaros niman techyekanas ipan nouijsokilistli.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Ijkuak Samuel yokak nochi on tlen okijtojkej on israelitas, sano ijki nochi okijlij toTEKO,<span id="bookmarks21"></span> <a id="v22"></a><span class="v">22</span><span class="vsp">&nbsp;</span>niman toTEKO okinankilij:</div>
<div class="p">—Xchiua on tlen yejuamej tlajtlanij niman xkintlalili sen rey.</div>
<div class="p">Kemaj Samuel okinnauatij para cada se ma nokuepa ipan iueyikalpan.<span id="bookmarks22"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
