<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Salmos 105</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "ngu-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-19-PSA-104.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Salmos&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;105&nbsp;&nbsp;</a></span>
  <span class="button"><a href='ngu-19-PSA-106.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">On tlen Dios okichiu impampa on israelitas</div></div>
<div class="r"><div id="r1">(<span class="reflink"><a href="ngu-19-PSA-001.html">1</a></span> Cr. <span class="reflink"><a href="ngu-19-PSA-016.html#v7">16.7-22</a></span>)</div></div>
<div class="b">&nbsp;</div><a id="v1"></a>
<div class="m">
<div class="c-drop">105</div> “¡Xmakakan tlaxtlauijli* toTEKO!</div>
<div class="q">¡Xkueyiteneuakan itokatsin!</div>
<div class="q">Xtetlajtlajtouilikan ipan on naciones nochi tlen yejua okichiu.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Xkuikatlalikan ikan yekteneualistli.</div>
<div class="q">¡Xteijlikan on uejueyi tetlatlachalistin yejuan yokichiu!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Xpakilistlamatikan ipampa iyektokatsin.</div>
<div class="q">¡Ma yolpakikan on yejuan kitejtemouaj toTEKO!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Xtejtemokan itlapaleuil toTEKO, niman iueyi poder;</div>
<div class="q">nochipa yejua xtejtemokan para ma mechpaleui.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Xkelnamikikan on uejueyi tetlatlachalistin yejuan okichiu,</div>
<div class="q">niman on tlanauatiltin yejuan okinteneu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ijki xchiuakan, nemejuamej iuejkakoneuan Abraham,</div>
<div class="q">yejuan itekitkau toTEKO,</div>
<div class="q">nemejuamej iuejkakoneuan Jacob, yejuan omechtlapejpenij.</div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>“Yejua, yejua toTEKO niman toDios.</div>
<div class="q">¡Yejua kimandaroua nochi in tlaltikpaktli!<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Maski panoskej miles teuejkakoneuan yejuan tlakatitiuij,</div>
<div class="q">yejua xkaman kelkauas on tlen okiprometeroj ipan ipacto,<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>on pacto* yejuan okichiu iuan Abraham,</div>
<div class="q">niman on tlajtolmakalistli yejuan okimakak Isaac.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Okitlalij ken ley para Jacob,</div>
<div class="q">ken sen pacto* yejuan xkaman tlami para Israel<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>ijkuak okijtoj:</div>
<div class="q">“Nimitsmakas on tlajli de Canaán</div>
<div class="q">yejuan tikselis ken sen herencia.”</div>
<div class="b">&nbsp;</div><span id="bookmarks11"></span><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>“Maski on nemoachtojtajuan xmiyekej katkaj,</div>
<div class="q">niman kistinemiyaj ken xchanejkej ipan in tlajli Canaán,<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>niman kisayaj ipan sen nación para yayaj ipan okse nación,</div>
<div class="q">niman kisayaj ipan sen reino para yayaj ipan okse reino,<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Dios xokitekauilij para yakaj ma kintlajyouilti,</div>
<div class="q">niman no, ijkin okiminnauatij on reyes:<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>“Maka itlaj xkinchiuilikan on yejuan yonikintlapejpenij,</div>
<div class="q">nion maka xkintlajyouiltikan notiotlajtojkauan.”</div>
<div class="b">&nbsp;</div><span id="bookmarks15"></span><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>ToTEKO okuajtitlan apistli ipan on tlajli Canaán,</div>
<div class="q">niman okinkuilij nochi tlen kikuayaj.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Pero inyakapan yejuamej, okititlan José ne Egipto,</div>
<div class="q">kampa okinamakakej ken esclavo.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Okinsalojkej ikxiuan ikan teposcadenas,</div>
<div class="q">niman okitsakukej ipan cárcel.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Hasta ijkuak ipan onochiu José on tlen yejua yokijtojka,</div>
<div class="q">itlajtol toTEKO okiteititij ika José onouikak kuajli ken kitocaroua.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>On rey yejuan kimandarouaya miyek tlakatl,</div>
<div class="q">otlanauatij ma kimakauakan José.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Okitlalij tlayekanki ipan ireno </div>
<div class="q">niman ipan nochi on tlen kipiyaya,<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>para kinmachtis tlamatkilistli on tlayekankej niman ueuetkej.</div>
<div class="b">&nbsp;</div><span id="bookmarks22"></span><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Sakin, Israel, yejuan no itoka Jacob, oyaj Egipto,</div>
<div class="q">niman ompa ochantik ken se yejuan xchanej.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ompa toTEKO okichiu </div>
<div class="q">para on israelitas sanoyej ma miyekiyakan,</div>
<div class="q">niman ma nochiuakan más kojtikej xken on egipcios.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Pero no okichiu para on egipcios sanoyej ma kintlauelitakan</div>
<div class="q">on israelitas, itekipanojkauan Dios niman okintlajtouilijkej ika sanoyej kintlajyouiltiskej. </div>
<div class="b">&nbsp;</div><span id="bookmarks25"></span><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Kemaj toTEKO okititlan Moisés, on itekitkau,</div>
<div class="q">niman Aarón, yejuan okitlapejpenij.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Intechkopa yejuamej, Dios okichiu uejueyi milagros</div>
<div class="q">yejuan yokijtojka kichiuas ipan on tlajli de Egipto.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Dios okuajtitlan tlayouajlotl imimpan on Egipcios,</div>
<div class="q">pero yejuamej xokinekkej okakkej tlen okinmijlij Dios.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>On atl okikuep yestli,</div>
<div class="q">niman ijkon omikkej on michimej.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Nochi on país de Egipto okitemiltij ikan atemomej,</div>
<div class="q">niman hasta inchan on uejueyixtokej no okalakkej.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Dios okijtoj para ma nemikan sayolimej niman atintin</div>
<div class="q">imanian on país de Egipto.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Dios xsan okichiu ma kiaui, </div>
<div class="q">yej okuajtitlan uejueyi tejsiutli,</div>
<div class="q">niman sanoyej otlapetlan imanian on país.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Okinxaxakualoj nochi on uvasyoj niman on higuerajkojtin,</div>
<div class="q">¡niman okinmatetsajtsayan nochi on kojtin de Egipto!<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Dios okijtoj para ma uajlakan chapolimej;</div>
<div class="q">niman sanoyej miyekej tapachichimej.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>¡Niman okitlamijkej nochi xojtli</div>
<div class="q">niman tlatoktli yejuan yotlakka ipan imintlal!<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>¡Sakin, Dios okinmiktij on tlakayenkuiyomej</div>
<div class="q">ipan nochi on familias de Egipto!</div>
<div class="b">&nbsp;</div><span id="bookmarks36"></span><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Kemaj Dios okinkixtij on israelitas,</div>
<div class="q">niman okiktikej miyek oro niman plata.</div>
<div class="q">Niman nochimej ipan on tribus* kipiyayaj kuajli chikaualistli.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>On egipcios opakkej ijkuak okiskej on israelitas</div>
<div class="q">pampa sanoyej okinmakaskej.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Dios okisou sen moxtli inkuapan on israelitas</div>
<div class="q">para ika okintlaseuayotilij,</div>
<div class="q">niman ijkuak tlayoua okintlauiluij ikan sen tlimilinajli.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Okitlajtlankej nakatl para tlakuaskej,</div>
<div class="q">niman Dios okinuajtitlanilij tektotomej,</div>
<div class="q">niman okinmakak maná, on pan yejuan oualeu iluikak.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>ToTEKO, okueponaltij miyek atl ipan sen ueyi tetl,</div>
<div class="q">niman on atl onotlaloj ken río ipan on xalpatlajkan.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Nochi in okichiu toTEKO,</div>
<div class="q">pampa okelnamik on tlen okiprometerouilijka Abraham, </div>
<div class="q">on itekitkau.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Ijki tej, toTEKO okinkixtij itlapejpeniluan </div>
<div class="q">yejuan okintlatlapejpenij.</div>
<div class="q">Ikan miyek paktli okiskej Egipto, hasta pakatsajtsiyaj.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Niman okiminmakak on tlaltin de oksekimej naciones,</div>
<div class="q">niman no okinmakak ma kipixkakan </div>
<div class="q">on tlen oksekimej okitokakej.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Nochi on okiminmakak, </div>
<div class="q">para ma kitlakaitakan</div>
<div class="q">niman ma kitlakamatikan ileyes niman itlamachtiluan.</div>
<div class="b">&nbsp;</div>
<div class="q">¡Ma tikyekteneuakan toTEKO!<span id="bookmarks45"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
