<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Isaías 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "ngu-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-23-ISA-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Isaías&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='ngu-23-ISA-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-24-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Judá, ken sen uvajtlatôktli (5.1 – 6.13)</div></div>
<div class="s2"><div id="s2">Iuvajtlatôk toTEKO</div></div><a id="v1"></a>
<div class="m">
<div class="c-drop">5</div> Isaías okijtoj: "Aman ninokuikatis sen kuikatl itechkopa iuvajtlatôk sen notlajsojkaikniu.</div>
<div class="b">&nbsp;</div>
<div class="q">'Notlajsojkaikniu kipiyaya sen iuvajtlatôk</div>
<div class="q">ipan sen tlajli kampa kuajli tlatlaki.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Okixoponij on tlajli, niman okitekixtij;</div>
<div class="q">kemaj okitôkak itemekayo on más kuajli uvas yejuan okitlapejpenij.</div>
<div class="q">Itlajkotian on uvajtlatôktli okichijchiu sen torre,</div>
<div class="q">niman no otlachijchiu kampa kipatskas on uvas para kichijchiuas vino.  </div>
<div class="q">Notlajsojkaikniu kinekiya ma tlaki uvas yejuan kuajli tsopelik,</div>
<div class="q">pero yej otlak uvas yejuan xokok.<span id="bookmarks2"></span></div><span id="bookmarks2"></span><span id="bookmarks2"></span><a id="v3"></a>
<div class="p"></div>
<div class="q-v top-spacing"><span class="v">3</span><span class="vsp">&nbsp;</span>Yejua ika, on Dios yejuan notlajsojkaikniu ijkin kijtoua:</div>
<div class="q">"Aman xnechijlikan nemejuamej chanejkej Jerusalén niman chanejkej Judá,</div>
<div class="q">¿akinon kipiya tlajtlakojli, nejua noso on nouvajtlatôk?<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>¿Tlinon tej opoliuito nikchiuiliskia on nouvajtlatôk niman xonikchiuilij?</div>
<div class="q">Nejua nikchaya ma tlaki uvas yejuan tsopelik,</div>
<div class="q">tla ijkon, ¿tline yej otlak uvas yejuan xokok?<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Yejua ika tej, aman xkakikan tlinon niknemilia nikchiuilis on nouvajtlatôk:</div>
<div class="q">Nejua nikxoxotonis on tepanchinantli yejuan ika yeualtsakutikaj</div>
<div class="q">niman ika nomanauiya,</div>
<div class="q">niman nikinkauilis on tepeyolkej ma kikuakan niman ma kichojcholokan.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Nejua niktlalkauis para ma noxomikti.</div>
<div class="q">Xok kitejtekiliskej imakojyotsitsiuan yejuan xtlaki,</div>
<div class="q">nion kixtiliskej on xkuajli xojtli,</div>
<div class="q">niman sanoyej uitsyouas niman xojyouas.</div>
<div class="q">Nejua niknauatis on moxtli para ompa maka kuajtitlanis kiautli."<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Kemaj Isaías ijkin okinmijlij on israelitas:</div>
<div class="q top-spacing">"On toTEKO yejuan nochi ueli kichiua, mechita nemejuamej chanejkej Israel niman chanejkej Judá,</div>
<div class="q">ken iuvajtlatôk yeskia yejuan más kitlajsojtla.</div>
<div class="q">Yejua toTEKO kichaya nemejuamej xtlakamatikan itlanauatiluan,</div>
<div class="q">pero yej kita sanoyej nentemiktiaj;</div>
<div class="q">kichaya kitas nemomelajkanemilis,</div>
<div class="q">pero yej kita inchokilis on yejuan kintlajyouiltiaj."</div>
<div class="b">&nbsp;</div><span id="bookmarks7"></span>
<div class="s2"><div id="s3">On tlen kijyouiskej on yejuan xkuajkualtin</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>No ijki Isaías okinmachistij on chanejkej Judá on tlinon xkuajli impan nochiuas. Ijkin okinmijlij:  "¡Sanoyej nentlajyouiskej nemejuamej yejuan nenkinkouaj miyek kaltin, niman no nenkinmoyaxkatiaj miyek tlaltin niman xnentekauiliaj para oksekimej no ma kipiyakan, niman ijki san nemejuamej nenchantiskej ipan in país!<span id="bookmarks8"></span> <a id="v9"></a><span class="v">9</span><span class="vsp">&nbsp;</span>ToTEKO yejuan nochi ueli kichiua ijkin onechtlajtolmakak: 'Sanoyej miyek kaltin xoxotoniskej; niman maski uejueyimej niman kualtsitsimej yeskej, xakaj ompa chantis.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Yejua ika, ipan on tlajli de yeyi hectaria, kitôkaskej uvas niman san kisas ompoajli uan naui litro vino. Niman kampa kitôkaskej majtlaktli costal ixinachyo trigo, tlakis san se costal.'<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'¡Sanoyej nentlajyouiske nemejuamej, yejuan saniman nentlachaj para nentlauanij, niman ijkuak yonenkuelilijkej on vino, más nenkonij hasta ijki nentlayouiliaj!<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ipan on iluitl yejuan nenkichiuaj, sanoyej kakisti ken tlatsotsonalo ikan arpas, salterios, tambores niman ikan akatlapitsaltin, niman onkaj miyek vino kampa nentlakuaj, pero xkaman nenkinemiliaj noso nenkajsikamatij on tlen kichiua toTEKO.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Yejua ika, pampa nemejuamej itlapejpeniluan toTEKO xonenkinekkej onentlakakkej, mechuikaskej ken esclavos ipan okse país. Nemochimej iminuan nemotlayekankauan nenmikiskej ikan apistli niman amiktli.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Niman on tlalkontli yejuan ken itlaj tekuani yolki yejuan sanoyej kamakoyauak, mechtolos nemochimej iminuan nemotlayekankauan yejuan sanoyej pakij ijkuak kichiuaj tlen xkuajli.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Nochi tlakatl sanoyej nopinajtis, on yejuan noueyimatij nokneliskej.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Pero on toTEKO yejuan nochi ueli kichiua, kiueyiteneuaskej pampa kitaskej ika kichiua tlen melajki; on Dios yejuan yektli, kiteititis iyekchipaualis ijkuak tecastigaros ken kitocaroua.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>On uejueyikalpamej kinxoxotoniskej niman on kampa tlaxoxotontos ompa tlakuajkuaskej borregos niman chivos.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Sanoyej nentlajyouiskej nenmejuamej yejuan sanoyej nentlakajkauaj, niman ijki, on nenmotlajtlakoluan xok ueli nenkintlalkauaiyaj!<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Nemejuamej hasta ika nenuetskaj Dios niman nenkijtouaj: 'On tlen Dios kijtoua kichiuas, nimantsin ma kichiua para ma tikitakan; on Dios de Israel yejuan yektli, nimantsin ma kichiua on tlinon kinemilia kichiuas, para tejuamej no tikmatiskej tlinonon.'<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'¡Sanoyej nentlajyouiskej nemejuamej, yejuan nenkitouaj kuajli, on tlen xkuajli, niman on tlen xkuajli yej nenkijtoua kuajli; on tlastajlotl nenkijtouaj tlayouajlotl, niman on tlayouajlotl nenkijtouaj tlastajlotl; on tlen chichik nenkijtouaj tsopelik, niman on tsopelik nenkijtouaj chichik!<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'¡Sanoyej nentlajyouiskej nemejuamej, yejuan nemoteneuaj nentlamatkej niman nenkijtouaj nentlamachilisyejkej!<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'¡Sanoyej nentlajyouiskej nemejuamej, yejuan xakaj mechtlani ken nenkonij on vino, niman xakaj mechtlani para nenkichijchiuaj on tlen tetlauantia!<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nemejuamej, yejuan san ichtaka nenkiseliaj tomin para nenkimakauaj on yejuan kichiua tlen xkuajli, niman yej nenkitlajtlakolmakaj on yejuan xkipiya tlajtlakojli.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Yejua ika, ijkon kenon tlitl kitlatia on tlajsojli niman on tlimilinajli tlami kitlatia on xojtli uaki, no ijki nemejuamej nenpopoliuiskej, ken itlaj xojtli yejuan neluayopalani  niman ixochiyo ajkotokoua ken itlaj tlalkuechtli.  Ijkon tej, nenpopoliuiskej pampa xonenkiselijkej on itemachtiluan niman itlanauatiluan toTEKO yejuan nochi ueli kichiua, on Dios de Israel yejuan yektli.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Yejua ika, toTEKO sanoyej yokualan nemouan, yejuan nenitlapejpeniluan, niman yomechcastigaroj. On tepemej ouiuixkakej, on mikatsitsimej xintokej ipan on kalpanojtli ken itlaj tlajsojli. Niman maski ijki yonochiu, itlauel toTEKO xseui. ToTEKO kijtoua ika más mechcastigaros.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>'ToTEKO kuiteuas sen bandera para ika kinotsas sen nación yejuan uejka onkaj. Niman desde kampa más uejka de in tlaltikpaktli, on soldados de on nación amanaman uajlaskej.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Imintech on soldados xnemij yejuan xkojtikej noso yejuan siautokej, niman nochipa tlachixtokej, xakaj nemi yejuan xkuajli tlajkotilintikaj ika xijlanilpikatl, xakaj nemi yejuan yotekojkoton ikakmekayo.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Iminarcostlaminaluan sanoyej yakapitstikej, inarcos sanoyej tilinkej, inmistikakauayo incaballos ken itlaj temej yejuan sanoyej chikajkej, niman on incarretas de guerra, iminruedas notlalouaj ken itlaj ajkomalakotl.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Ijkuak on soldados tsajtsij, kakistij ken itlaj león ijkuak nanalka, ijkuak kajsi sen yolki yejuan kuika para kikuas niman xakaj ueli kuilia.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Ijkuak yejkos on tonajli, on nación kokomokas chikauak ken itlaj mar impan on chanejkej Israel. Tla yakaj ontlachas imanian on tlajli de Israel, san uelis kitas sen xkuajli tlayouajlotl, pampa on moxtli sanoyej tlilijki kitsakuilijtias on tlastajlotl yejuan uajleua ipan cielo."<span id="bookmarks30"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
