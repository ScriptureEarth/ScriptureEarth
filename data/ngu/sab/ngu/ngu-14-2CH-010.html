<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>2 Crónicas 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 36 }];
var hasIntro = false;
var baseRef  = "ngu-14-2CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-13-1CH-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-14-2CH-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Crónicas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='ngu-14-2CH-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-15-EZR-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Onoxeloj on reino de Israel</div></div><a id="v1"></a>
<div class="m">
<div class="c-drop">10</div> Roboam oyaj Siquem, pampa nochimej on israelitas ompa onosentlalitoj para kiteneuaskej rey.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Pero ijkuak Jeroboam, ikoneu Nabat, okimat on tlen nochijtikatka, oualeu de Egipto kampa nemiya. (Ompa nemiya pampa ocholojtejka itech on rey Salomón.)<span id="bookmarks2"></span> <a id="v3"></a><span class="v">3</span><span class="vsp">&nbsp;</span>On tlayekankej de on israelitas okitekuitlankej Jeroboam, niman yejua inuan nochimej on israelitas otlajtotoj iuan Roboam, niman ijkin okijlijkej:<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>—Motataj sanoyej otechtlajyouiltij. Aman tej, tla tejua xok ijki chikauak titechtekitiltis niman xok sanoyej titechtlajyouiltis ken motataj otechchiuilij, timitstekipanoskej.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Niman Roboam ijkin okiminnankilij:</div>
<div class="p">—Oksejpa xnechitakij ipan yeyi tonajli.</div>
<div class="p">Niman on israelitas oyajyajkej.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Kemaj on rey Roboam ijkin okintlajtoltij on yejuan ueuetkej tlayekankej itekitkauan katkaj Salomón on itajtaj:</div>
<div class="p">—¿Kenijki nenkitaj kuajli nikinnankilis on israelitas?<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Niman yejuamej ijkin okinankilijkej:</div>
<div class="p">—Tla on israelitas kuajli tikinselia niman kuajli tikiminnankilia, niman tikchiua tlinon mitstlajtlaniliaj, yejuamej nochipa mitstekipanoskej.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pero Roboam xokiselij tlen okijlijkej on ueuetkej tlayekankej. Yej okintlajtoltij tlinon uelis kichiuas, on telpokamej yejuan inuan onoskaltij, yejuan iuan tekitiyaj.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ijkin okintlajtoltij:</div>
<div class="p">—¿Kenijki nenkitaj kuajli nikinnankilis on israelitas yejuan nechtlajtlaniliaj makasa ma nikintlajyouilti ken notataj okintlajyouiltij?<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>On telpokamej yejuan iminuan onoskaltij ijkin okinankilijkej:</div>
<div class="p">—On israelitas yejuan mitstlajtlaniliaj makasa xkintlajyouilti ken motataj okintlajyouiltij, ijkin xkiminnankili: “Tla notataj omechtlajyouiltij, nejua más nemechtlajyouiltis.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Tla yejua sanoyej mechtekitiltiaya, nejua más sanoyej nemechtekitiltis. Niman tla yejua mechtlatsuitekiya ikan kuetlaxtli, nejua nemechtlatsuitekis ikan chicotaj yejuan kipiya tepostli ipan ikuayak.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ipan yeyi tonajli, Jeroboam niman nochimej on israelitas, oksejpa oyajkej okitatoj Roboam ken yejua okinmijlij.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Pero on rey Roboam okintlauelnots, niman xokichiu ken okijlijkej on ueuetkej tlayekankej.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Yej okinmijlij tlen on telpokamej okijlijkej ma kinmijli. Ijkin okinmijlij:</div>
<div class="p">—Tla notataj sanoyej mechtekitiltiaya, nejua más sanoyej nemechtekitiltis. Niman tla yejua mechtlatsuitekiya ikan kuetlaxtli, nejua nemechtlatsuitekis ikan chicota yejuan kipiya tepostli ipan ikuayak.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Ijkon tej, on rey xokichiu tlen okitlajtlanilijkej on israelitas, pampa toTEKO yokitlalijka para ijki nochiuas, para onocumpliroj on tlen toTEKO okiprometerouilij Jeroboam, ikoneu Nabat, itechkopa on tiotlajtojketl Ahías yejuan ualeua Silo.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Niman ijkuak nochimej on israelitas okitakej ika on rey xokinek okinkak, ijkin chikauak okijlijkej:</div>
<div class="b">&nbsp;</div>
<div class="q">“¡Tejuamej xteuan titefamilias itech David!</div>
<div class="q">¡Nion sen herencia xtikpiyaj itech ikoneu Isaí!</div>
<div class="q">¡Tiauij tochajchan israelitas!</div>
<div class="q">¡Niman Roboam san ma tlamandaro ipan yejua itribu!”</div>
<div class="b">&nbsp;</div>
<div class="p">Kemaj on israelitas nimantsin oyajkej iminchan.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Pero Roboam sanken* otlamandaroj intech on israelitas yejuan chantiyaj ipan on uejueyikalpanmej de Judá.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Niman ijkuak Roboam okititlan Adoram, yejuan kinyekanaya on tekitkej, para ma tlajtoti iminuan on oksekimej israelitas, on israelitas okitemojmotlakej niman okimiktijkej. Kemaj on rey Roboam oisijkatlejkok ipan icarreta de guerra niman ocholojteu para oyaj Jerusalén.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Desde ijkuakon hasta aman, on israelitas xokinekkej ma kinmandarokan on reyes yejuan iuejkakoneuan David.<span id="bookmarks19"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
