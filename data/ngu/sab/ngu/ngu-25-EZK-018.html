<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Ezequiel 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "ngu-25-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-24-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-25-EZK-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezequiel&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='ngu-25-EZK-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-26-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="s2"><div id="s1">On temachistijli yejuan kijtoua ika san on yejuan tlajtlakos yejua mikis</div></div><a id="v1"></a>
<div class="m">
<div class="c-drop">18</div> Kemaj toTEKO oksejpa onechnots, niman onechijlij:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“¿Tline tej, ne Israel sa chika kijtouaj in ueyitlajtojli yejuan kijtoua:  'Intlajtlakol on tatajtin, kitlaxtlauaj ipan inkoneuan’?<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Nejua nemoTEKO Dios, ijkon ken melauak ninemi, ninotlajtolmaka ika nemejuamej xokaman oksejpa nenkijtoskej yejua in ueyitlajtojli ne Israel.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Nochi tlaltikpaktlakatl nejua noyaxka, sanken on tajtli niman on tekoneu.  Yejua ika niueli nikinyolkuitia,  pero san on yejuan tlajtlakos, yejua mikis.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Ma tikonijtokan ika sen tlakatl yolmelajki,  kichiua nochi tlen kuajli niman tlen melajki.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Yejua ximinuan nosentlalia on yejuan kintlaluichiuiliaj ídolos impan on pipitikej tiopanmej yejuan onokej impan on tepetsitsimej,  nion kitlalia iyojlo intech on ídolos yejuan kimpiyaj ne Israel.  Yejua xtesiuakuilia,  nion xiuan noteka isiuau ijkuak isiuau yestemoua.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>In tlakatl xakaj kitlajyouiltia, yej kitekuepilia on tlinon kauilijteuaj ijkuak kitetlanejtia itomin.  Xakaj kitlachtekilia,  yej kimaka tlakuajli yejuan apismiki  niman kitlakentia yejuan xkipiya itlaken.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>On tlakatl yejuan yolmelajki, kitetlanejtia itomin niman xkitlajtlani itlanka.  Yejua xakaj kichiuilia tlen xkuajli.  Ijkuak omemej tlakamej kipiyaj tlauejli,  yejua kuajli kixtlaloua akinon kipiya tlajtlakojli.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>San nouika ipan noleyes niman ipan notlanauatiluan.  In kenin tlakatl, melauak yejua yolmelajki.  Yejua ika tej, yejua xmikis.  ¡Nejua akin ninemoTEKO Dios, ijki nikijtoua!<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Pero ma tikonijtokan, in tlakatl yejuan yolmelajki kipiya sen ikoneu yejuan xipanteitani niman temiktijketl, niman xnouika ken itataj onouikak.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Yejua uej iminuan nosentlalia on yejuan kintlaluichiuiliaj ídolos impan on pipitikej tiopanmej yejuan onokej impan on tepetsitsimej, niman tesiuakuilia.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Kitlajyouiltia yejuan mayanki niman yejuan xueli nomanauiya.  Tetlachtekilia niman xkitekuepilia on tlinon kauilijteuaj ijkuak kitetlanejtia itomin.  Kitlalia iyojlo intech on ídolos niman kichiua on tlen nejua sanoyej niktlajyelita.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Kitetlanejtia itomin pero kitlajtlani ueyi itlanka.  Yejua ika tej, in kenin tlakatl kimelaua mikis.  Ijkuak in tlakatl yokichiu nochi on tlajtlamach tlen nejua sanoyej niktlajyelita,  ika onkaj mikis,  niman san yejua kipiyas tlajtlakojli ipampa imikilis.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'No ijki, ma tikonijtokan ika in tlakatl xompayejyeua kipiya sen ikoneu yejuan kita nochi on tlajtlakotin yejuan kichiua itataj, pero yejua uej xnouika ken onouikak itataj.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>On kijtosneki, ika yejua ximinuan nosentlalia on yejuan kintlaluichiuiliaj ídolos impan on pipitikej tiopanmej yejua onokej impan on tepetsitsimej, niman xkitlalia iyojlo intech on ídolos yejuan kimpiyaj ne Israel, niman xtesiuakuilia.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Yejua xakaj kitlajyouiltia;  xitlaj kitlajtlani ma kauilijteuakan ijkuak kitetlanejtia itomin  niman xakaj kitlachtekilia.  Yej kimaka tlakuajli yejuan apismiki  niman kitlakentia yejuan xkipiya itlaken.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>No ijki, yejua xakaj kichiuilia tlen xkuajli,  niman ijkuak kitetlanejtia itomin xkitlajtlani itlanka,  niman cumpliroua noleyes niman kintlakamati notlanauatiluan.  Tla ijkon tej, in tlakatl xmikis ipampa itlajtlakoluan itataj,  yej nikauilis ma nemi.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Pero itataj in tlakatl mikis sano yejua ipampa itlajtlakoluan, pampa otetlajyouiltij, otlachtek niman okinchiuilij tlen xkuajli on ichanejkauan.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Niman tla nemejuamej nenmotlajtoltiaj:  '¿Tline tej on tekoneu xyejua kitlaxtlaua itlajtlakoluan itataj?'  Nejua tej, nemechijlia ika xyejua kitlaxtlaua itlajtlakoluan itataj, pampa on tekoneu okichiu nochi tlen kuajli niman tlen melajki; ocumpliroj notlanauatiluan niman okintlakamat nochi noleyes. Yejua ika tej, on tekoneu xmikis.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>San on yejuan tlajtlakos yejua mikis.  Nion on tekoneu kitlaxtlauas itlajtlakoluan itataj nion on tajtli kitlaxtlauas itlajtlakoluan ikoneu.  On yejuan yolmelajki kiselis itlaxtlauil yejuan kuajli pampa kuajli onouikak;  niman on yejuan xompayejyeua kiselis icastigo ipampa ixompayejyeualis.<span id="bookmarks20"></span></div>
<div class="s2"><div id="s2">ToTEKO kimaka itlaxtlauil cada se ken kimelaua kiselis</div></div>
<div class="r"><div id="r1">(Ez 33.10-20)</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Pero tla on xompayejyeua kitlalkauiya nochi on tlajtlakoltin yejuan kichiuaya,  niman kitlakamati nochi noleyes  niman kichiua nochi tlen kuajli niman tlen melajki,  tla ijkon, yejua xmikis,  yej nikauilis ma nemi.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nejua xok nikelnamikis nochi on tlen xkuajli okichiu,  niman yejua nemis pampa okichiu on tlen melajki.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Nejua tej, xniknekilia ma miki on xompayejyeua,  yej nikneki ma noyolpatla niman kuajli ma nouika para ijkon xmikis.  ¡Nejua nemoTEKO Dios, ijki nikijtoua!<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>'Pero tla on yejuan yolmelajki, kajkaua ika kichiua tlen kuajli, niman yej kichiua nochi tlen xkuajli niman tlen tetlajyeloj ken kichiuaj on xompayejyeuamej, ¿nenkinemiliaj ika yejua sanken nemis?  Nejua tej nikijtoua ika ka. Yejua mikis pampa onechtlalkauij niman ipampa itlajtlakoluan,  niman xokaman nikelnamikis on tlen kuajli okichijka.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pero nemejuamej nenkijtouaj xkuajli tlen nikchiua.  Yejua ika tej, xkakikan nemejuamej israelitas:  ¿Tlinon xkuajli nikchiua?  ¿Tlen xyej nemejuamej nenkichiuaj on tlinon xkuajli?<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Tla on yejuan yolmelajki, kajkaua ika kichiua tlen kuajli niman yej kichiua tlen xkuajli,  mikis pampa xkuajli tlen okichiu.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Pero tla on xompayejyeua uej kajkaua on tlen xkuajli kichiuaya niman kichiua tlen kuajli niman tlen melajki,  tla ijkon yejua uej kimanauis inemilis.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Tla yejua kinomaka cuenta niman kajkaua on tlen xkuajli kichiuaya,  yejua xmikis, yej sanken nemis.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>'Pero on israelitas sanken kijtouaj xkuajli tlen nikchiua.  Yejua ika oksejpa nikintlajtoltia:  ¿Tlinon xkuajli nikchiua?  ¿Tlen xyej nemejuamej israelitas nenkichiuaj tlen xkuajli?<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Nejua nemechtlaxtlauilis cada se de nemejuamej israelitas ken onenmouikakej.  ¡Nejua akin ninemoTEKO Dios, ijki nikijtoua nochiuas! Xtlalkauikan tej, nochi on nemoxompayejyeualis,  para ijki xnentlajyouiskej ipampa nemotlajtlakoluan.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Xkajkauakan nochi on nemoxompayejyeualis yejuan ika yonentlajtlakojkej nixpan, niman xyenkuilikan nemoyojlo niman nemoespíritu.  ¿Tline tej nenmikiskej nemejuamej israelitas,<span id="bookmarks31"></span> <a id="v32"></a><span class="v">32</span><span class="vsp">&nbsp;</span>tla nejua xnikneki yakaj ma miki? Xtlalkauikan on tlen xkuajli, niman ijki xnenmikiskej.  ¡Nejua akin ninemoTEKO Dios, ijki nikijtoua nochiuas!<span id="bookmarks32"></span></div><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
