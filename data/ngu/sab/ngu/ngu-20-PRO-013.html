<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#000B63">
<title>Proverbios 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "ngu-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='ngu-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='ngu-20-PRO-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Proverbios&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='ngu-20-PRO-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='ngu-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">13</div> Sen tekoneu tlamatki* kinokauilia ma kajua itataj, pero sen tekoneu yejuan xipan teita xkineki kakis tlinon kijliaj.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Cada se sa no yejua kiselia de on tlen kijtoua pero on yejuan kipatla itlajtol, kineki kinchiuilis xkuajli oksekimej.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Yejuan achtoj kinemilia niman kemaj tlajtlatoua, nomanauiya inemilis, pero yejuan san tlamach kijijtoua, sano yejua kinotejtemouilia tlen xkuajli.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Sen tlakatl tlatsijki kineki kipiyas itlaj maski xtekiti, pero sen tlakatl yejuan tekiti chikauak ueli kipiya nochi tlen kineki.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Sen tlakatl yolmelajki kitlauelita on tlakajkayaualistli, pero sen tlakatl xompayejyeua kipiya pinaualistli niman xakaj kitlakaita.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>On Yolmelajkilistli kimanauiya on tlakatl yejuan xkipiya tlajtlakojli, pero on xompayejyejualistli yejuan sen tlakatl kichiua sano yejua kipopoloua.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Nemij yejuan nouikaj ken ricos, maski xitlaj* kipiyaj, niman nemij yejuan nochi kipiyaj pero nouikaj ken mayankej.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Tla sen tlakatl rico kichtekij para kitlajtlaniliaj tomin, yejua ueli nomanauiya ikan itomin para xkimiktiaj. Pero sen mayanki xkaman yakaj kijlia tla kimiktis.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Innemilis on kuajkualtin tlakamej ken itlaj tlauijli yejuan kintlauiluiya oksekimej, pero innemilis on xompayejyeuatlakamej ken itlaj tlauijlij yejuan sejtikaj.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>On noueyimatilistli san ueli kichiua para ma onya tlauejli, pero on tlamatkilistli onkaj intech on yejuan kinekij kakiskej tetlakanonotsalistli.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>On tomin yejuan kisijkamiyekiliaj no niman kitlamiyaj, pero yejuan ika yolik kisentlalijtiuij kimiyekiliaj.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ijkuak sen tlakatl kicha kiselis itlaj niman xueli kiselia, sanoyej najmana. Pero ijkuak sen tlakatl kiselia tlinon sanoyej kineki kipiyas, yejua ken sen kojtlajkijlotl yejuan temaka nemilistli.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Yejuan xkineki kakis sen kuajli tetlakanonotsalistli ika onkaj tlajyouis, pero yejuan kineki kakis sen tetlakanonotsalistli, kiselis on tlen kuajli ken itlayokolil.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Itemachtil sen tlamatki* kitemaka nemilistli, niman temanauiya ipan sen mikilistli.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Sen tlakatl yejuan kuajli tlanemilia kitlakaitaj, pero yejuan notlajtolkuepaj yaskej ipan mikilistli.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Yejuan kuajli tlanemilia kichiua itlaj ikan kuajli itlamachilis, pero on tonto xkuajli tlanemilia niman kiteititia itontojyo.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Sen xkuajli temachistijketl mitschiuilis tlen xkuajli, pero on temachistijketl yejuan nochipa kijtoua tlen melauak, kichiuas para nochi ma kisa kuajli.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sen tlakatl yejuan xkineki ma kiyektlalikan kiselis mayantli niman xakaj kitlakaitas, pero yejuan kineki ma kiyektlalikan kitlakaitaskej.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ijkuak sen tlakatl kiselia tlinon kinekiya kipiyas, sanoyej paki. On tlakamej yejuan tontos xkinekij kikauaskej on tlen xkuajli.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Xmouika iuan sen tlamatki* niman titlamatki* yes, pero xmouika iminuan on tontos niman timixpolos.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>On tlajtlakolejkej nochipa kintokatinemi on tlen xkuajli, pero on yolmelajkej kiseliskej tlen kuajli ken intlaxtlauil.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Iriqueza sen kuajli tlakatl kinkauilijteua ixuiuan, pero iminriqueza on tlajtlakolejkej intech nokauas on tlakamej yolmelajkej.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Kampa tôkaj on mayankej ueli sanoyej kuajli tlatlaki, pero on ricos xyolmelajkej, xkinkauiliaj ma kipiyakan on tlakyotl.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Yejuan xkicastigaroua ikoneu, xmelauak kitlajsojtla, pero yejuan melauak kitlajsojtla* ikoneu kimelajkatlalia.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Sen tlakatl yolmelajki ijkuak tlakua kuajli ixui, pero yejuan xompayejyeua xkaman kuajli ixui.<span id="bookmarks25"></span></div><span id="bookmarks25"></span><div class="footer"><div class="footer-line"><span class="footer"><b>Texto:</b> © 1987, 2009, 2016, 2022, <a href="http://www.Wycliffe.org" class="web-link">Wycliffe Bible Translators, Inc.</a></span></div><div class="footer-line"><span class="footer"><b>Audio:</b> Antiguo Testamento, ℗ 2012, Wycliffe Bible Translators, Inc; Nuevo Testamento, ℗ 2013, <a href="https://live.bible.is/bible/NGUTBL/MAT/1" class="web-link">Hosanna</a></span></div><div class="footer-line"><span class="footer">— Sitio web de náhuatl de Guerrero: <a href="http://www.xtlajtonauatl.org" class="web-link">www.xtlajtonauatl.org</a></span></div><div class="footer-line"><span class="footer">— Visite <a href="http://www.scriptureearth.org/00e-Escrituras_Indice.php?sortby=lang&name=ngu" class="web-link">www.ScriptureEarth.org</a> para más materiales en náhuatl de Guerrero.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
