<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='caf-01-GEN-027.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Isaac 'ink'ez Abimelech</div></div><a id="v1"></a>
<div class="m">
<div class="c-drop">26</div> 'Et yun k'ut dai whuzdli. 'Et soo 'udechoo dai whuzdli 'et Abraham khuna da 'uhooja. 'Et Isaac 'en Philistine whut'en 'en keyah Gerar hudelhts'i 'ink'ez Isaac 'en Abimelech 'en hubudayicho ts'un whenya.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'Et hoh Moodihti (Yahweh) 'en yunalhts'et hainya 'ink'ez 'uyulhni, “Egypt ts'un teh tonya gunih. Njan keyah 'et dune onle, nts'e 'et sih ndi ndoosni.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Njan yun k'ut 'et nioona 'ink'ez nyulh 'oost'e 'ink'ez mba hoonzoo 'oboosleh. Nyun mba 'ink'ez nts'u hainde 'en chah, ndi yun k'ut ts'iyawh hubugha ooni'ai. 'Ink'ez nts'e na'a Abraham ts'un nahuziya, 'et 'otesdlilh, nye'abá ts'un da.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>'Ink'ez nts'u hainde 'en yak'uz whusum k'una'a lhk'ez teh hulan hubutelhtsilh. 'Ink'ez nts'u hainde 'en ts'iyawh njan yun k'ut hubugha óotes'alh. 'Ink'ez nts'u hainde 'en hubugha ndi yun k'ut dune ts'iyawh huba hoonzoo hubutelhtsilh.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Abraham 'en sughunek oontun 'ink'ez suk'ah ts'i ant'e, sughunek 'i yuk'ah ne'ust'en, dadusni 'et chah hont'en, 'ink'ez nts'e na'a ba niwheni'ai, 'et chah.”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Hoh Isaac 'en keyah Gerar 'et whut'i.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Et whudune 'en bu'at 'en hika hiyoodulhkut. 'Et 'utni, “Se'ilhunah 'int'ah.” Whenelhújoot, “Su'at,” duteni 'et, khun sih keyah whudune, 'en Rebekah ka sazoolhghelh sih ninzun. 'Et ndunah ts'ekoo 'en tube unzoo nul'en hoh nul'en 'et huwa.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Hoh 'et hukw'elh'az inle, sa 'et inda hoh Philistine hubudayicho Abimelech 'en windah k'et 'et kooz yutes'en hoh Isaac 'en bu'at Rebekah 'en yuk'enadutsi' 'et hubunalh'en.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>'Et Abimelech 'en Isaac yuka' dani 'ink'ez yoodulhkut, “'Ilhuz whunul'en hoh n'at 'int'ah, dant'i ka 'udini, ‘Se'ilhuna’ dini?” Isaac 'en 'utni, “Daoosah sih 'en buk'uz, 'et huwa 'udusni.”<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Et Abimelech 'utni, “K'an danwhinla hoh 'inja? 'Et 'ilhunah dune yut'ainte t'eh, 'et nek'ewhútelts'ulh inle ho' hoont'ah.”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Hoh Abimelech 'en hubudunekah ts'iyawh hubuk'ehoo'ai hoh ndo bulhni, “'Et ndan ndunah dune 'ink'ez bu'at hit'ainte 'en, 'ilhuz dahootsah hubutelhtsilh.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Et Isaac njan keyah 'et wheye' nandzai 'ink'ez 'et whezulh zeh ha'nandzai lhk'ez teh hoh ha'nalhyi, 'ink'ez Moodihti (Yahweh) 'en hoonzoo 'obinla.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Hoh ndun dune 'aw 'et soo de'a wheninle 'ink'ez lhk'ez teh hoh tube soo de'a suli.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Sheep 'i yulh lhai suli, musdus 'i chah lhai hoh yit'i suli, 'ink'ez hinane'ut'en 'en chah hulan. 'Et hoh Philistine whut'en hits'un 'oonih huzli.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>K'an Philistine whut'en 'en ndi tsak'et too ba 'et ts'iyawh 'ustl'e' hahoonla. Njan be'abá Abraham bunane'hut'en 'en 'uhuhoonla, 'et lhez be nahodelhbun.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'Et Abimelech 'en Isaac 'uyulhni, “Nech'a naíndalh! Stabe nech'a nincha sinli 'et huwa.”<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Hoh Isaac njan whuch'a nanja 'ink'ez ndi Gerar whukoh 'et bubun nini'ai 'ink'ez 'et ninina.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Et doo chah Isaac njan tsak'et too ba 'et ha honla, 'et be'abá Abraham budzin da 'et ha huhonla inle, 'et Philistine whut'en 'en 'ustl'e' hahoonla. Abraham dazsai hukw'elh'az 'et huboozi 'uhoolhdzun, be'abá hubonzi 'et.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Et chah Isaac nane'hut'en 'en njan 'ukoh 'et ha huhonla, 'ink'ez tsak'et too ninli nahuhoo'ai.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'Et whunts'i Gerar ba khunai gha gheztan 'ink'ez Isaac ba khunai gha gheztan 'en lhena'hudendel. 'Et, “Too, 'i ne'ilhdzun!” ni. Hoh 'et njan tsak'et too ba 'et Esek whulhni, hits'un lhehudendel 'et huwa.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Doo chah 'udooh 'et tsak'et too ba ha huhonla.'Et chah huwa lhe'hudendel hoh 'et huboozi 'i Sitnah whulhni.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'Et whuch'a ninya hoh doo chah tsak'et too ba hahonla. 'Et 'aw hukwa lhech'a hudidulh hoh 'et boozi, 'i Rehoboth whulhni. “K'an 'et Moodihti (Yahweh) 'en neba niooni'ai, ni ho' utni. 'Ink'ez 'et njan keyah 'et ts'ulan ts'oole,” ni.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Ink'ez 'et whedinya nduk Beersheba ts'un whenya.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>'Ink'ez Moodihti (Yahweh) 'en 'et 'ulh'ek yenalhts'et hainya 'ink'ez 'et 'uyulhni, “Si 'ust'ah, nye'abá Abraham buYak'usda (Elohim), 'aw seniljut ilah. Nyulh 'ust'ah, soo mba hoonzoo holhtsilh sih, 'ink'ez nts'u hainde 'en hulan tele. Abraham 'en sunane'ust'en 'en bugha 'uwhusla.”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Hoh 'et buk'ut uzdelhk'un ba niwhuni'ai 'ink'ez Moodihti (Yahweh) boozi be 'en ts'un tenadedli. 'Et bubun nini'ai. Isaac hinane'hut'en 'en 'et tsak'et too ka hahuhónla.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Hoh Abimelech 'en yughu ninya keyah Gerar ts'un. Ahuzzath 'en yulh dune yulha'us hoh 'ink'ez Phichol lhudughan huba ne'duni 'en chah 'ut'en.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Hoh Isaac njan ndo bulhni, “Dant'i kah sts'u tenya? Sts'u dintnik 'ink'ez 'un nch'a whenasalh'a inle.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Et 'uhutni, “'Ilhuz soo whunul'en Moodihti (Yahweh) nyulh 'int'ah 'et. Hoh 'et 'udidutni, ‘Hoh k'an 'et ulhtsun ts'ihnus nahodudeh nuwheguz ts'un, nyun 'ink'ez nuwheni bulh nuwheguz 'et, 'ink'ez ndi khunek huba lhaoodilya, 'i chah nts'un 'uhodulneh.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>'Et huwa 'aw hoonli cha'un whuzonle. 'Aw nt'achaghidutnal inle, 'aw hoonli whunts'i cha'nyudidulnil, hoonzoo zeh nts'un 'idut'a 'ink'ez be 'un whenanyadul'a. 'Ink'ez k'an hoh nyun Moodihti (Yahweh) ts'un ba hoonzoo 'obulhni sinli.’”<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Hoh 'et hooncha whe hubagha' ni'ai, 'uhanyi 'ink'ez tahetnai.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>'Et bunda 'uda dihudindel 'ink'ez 'ulhts'un ts'ih'un yahalhtuk hoh Isaac 'un whenaoobalh'a 'ink'ez hubudzi dezghel hoh whenahedel.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Hoh 'et dzin zeh hukw'elh'azyaz 'et ndunnah Isaac hinane'hut'en 'en higha nininya 'ink'ez 'uhiyulhni njan tsak'et too ba hahuhonla 'et ndi hiyulhni, “Too ghu nioonidulya!”<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Hoh 'et Shebah be hoozi. 'Et huwa njan ts'uwhut'i whucho 'et Beersheba ts'uwhutni k'an dzin whuts'un.<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Esau 'en dit lanezi (40) be nawhudezut hoh bu'atkah whuzdli, Hitt whut'en 'en Beeri butse' Judith hiyulhni, 'ink'ez Hitt whut'en Elon 'en butse' 'en Basemath hiyulhni.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>'Et Isaac 'inkez Rebekah hubuts'un 'en hubeni 'aw chaízooh.<span id="bookmarks35"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
