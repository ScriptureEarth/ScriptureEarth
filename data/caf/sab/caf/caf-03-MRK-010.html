<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Mark 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">10:38 </span><span class=\"ft\">Nts'e na'a dzuh nuteszut, whuz na'a dzuh nuhtézut ih?” ni ho 'utni.</span></div>"
};

initFootnotes(footnotes);

});

// Chapters
var chapters = [ { start: 1, end: 16 }];
var hasIntro = false;
var baseRef  = "caf-03-MRK-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='caf-02-MAT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-03-MRK-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Mark&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='caf-03-MRK-011.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-04-LUK-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Dune lhghu hudelhts'i lhch'á nahoodelh, 'et hubugha Sizi huboodulh'eh</div></div><a id="v1"></a>
<div class="m">
<div class="c-drop">10</div> 'Et Sizi whuch'a nasja 'ink'ez Judea huwah nenínya, 'et took'oh Jordan huwhútni, 'et yasúya. 'Et lhanah dune yugha wézdel. 'Et whutsuh da datni 'ahoolhyez whuz na'a doo chah zeh huboodulh'eh.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>'Et bulunah Pharisee highu nindel 'ink'ez hiyóolhdzih hoh hiyoodulhkut, “Nedíni, dune 'en ih bughá whunt'ai bu'at lahudootnih ka?”<span id="bookmarks2"></span> <a id="v3"></a><span class="v">3</span><span class="vsp">&nbsp;</span>'Et Sizi 'utni, “Daja ni hoh Moses khunek nuhtl'aída'ai inle, 'i?”<span id="bookmarks3"></span> <a id="v4"></a><span class="v">4</span><span class="vsp">&nbsp;</span>'Et 'uhiyúlhni, “Moses bugha óonin'ai dune dustl'us yuk'une'úzguz, 'i be bu'at buch'a nayólhtelh.”<span id="bookmarks4"></span> <a id="v5"></a><span class="v">5</span><span class="vsp">&nbsp;</span>'Et Sizi ndo búlhni, “Stabe nuhdzi duts'un 'et huwa ndi khunek Moses nuhwhuba yuk'e'ánguz.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>'Et whunts'ih 'udechoo Yak'usda ts'iyaintsuk inla hoh dune 'ink'ez ts'eke chah inla.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>'Et njan huwa dune be'abá 'ink'ez be'ama bulh buch'a óoya, 'ink'ez bu'at 'en zeh zih wuda.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>'Et nuhult'ah 'ilho hutele, 'et 'o 'un hoh nanah chahílah.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ndan Yak'usda lhghá buninla, 'en 'aw dune lhch'a nabuhóolelh huba cha'hóot'ah.”<span id="bookmarks9"></span> <a id="v10"></a><span class="v">10</span><span class="vsp">&nbsp;</span>'Et koo danáhandel hoh yugha hoodul'eh Sizi njan dáhoont'ah 'et hukwa hiyoodulhkut.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>'Et ndo búlhni, “Dune ndan bu'at 'ún tezno 'ink'ez 'uyoon ts'eke ghu nasda t'eh, 'en 'uyoon ts'eke bulh tinta' tét'ilh ho' 'int'ah.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>'Et whuz na'a zeh ts'eke buki 'ún tezno 'ink'ez 'uyoon dune ghu nasda t'eh, 'en chah 'uyoon dune tinta' tet'ilh.”<span id="bookmarks12"></span></div>

<div class="s"><div id="s2">Sizi 'uskeh buk'udelhúnik 'ink'ez buba tenadudli</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Bulunah dune 'uskeh Sizi ts'un nibaninla buk'edoolni ka, 'et yugha hoodul'eh ndunnah 'uskeh whusaínla hukwa' búdani.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>'Et Sizi whunalh'en hoh hunílch'e 'ink'ez yugha hoodul'eh ndo búlhni, “Whute 'uski suts'un hutoodelh. Khun teh dah hubudóohni gunih. Ndan Yak'usda hubudayi cho unli whuz hudelhts'i, 'en ndunnah 'uskehyaz hubunduhúlt'ah ho' hint'ah.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Soo ts'ah'un 'alha' 'un whudúsni, ndan 'uskehyaz k'una'a njan Yak'usda hubudayi cho unli chahoolhchulh t'eh, 'aw whuz dahóoya ghaít'ah.”<span id="bookmarks15"></span> <a id="v16"></a><span class="v">16</span><span class="vsp">&nbsp;</span>'Et 'uskehyaz ts'iyawh bunasunik 'ink'ez 'ilhunah hinli hoh hubuk'edilnik 'ink'ez huba tenadedli.<span id="bookmarks16"></span></div>

<div class="s"><div id="s3">Dune soode'a 'int'ah</div></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Et Sizi doo chah natesja hoh dune yududelhgai, yubut bugwutsi be nenínya 'ink'ez yoodalhkut, “Dune hoodulh'eh unzoo, nts'e na'a dast'en hoh 'ilhuz khutesnalh whuch'a ootélhdoh?”<span id="bookmarks17"></span> <a id="v18"></a><span class="v">18</span><span class="vsp">&nbsp;</span>'Et Sizi 'uyúlhni, “Di ka 'usudíni, ninzoo sudíni? 'Aw 'ilhunuh unzoo hoolah. Yak'usda 'aw 'en zeh unzoo ho' 'int'ah.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ndi khunek Yak'usda nuhtl'aída'ai, 'i 'et t'eninzun: nesóolhghelh gunih, dune k'us ts'eke bulh tinta' 'ont'en gunih, 'undunont'ih gunih, honts'it gunih, ha'ndunont'ah gunih, nyu'abá 'ink'ez nyu'ama chah hubudólhti.”<span id="bookmarks19"></span> <a id="v20"></a><span class="v">20</span><span class="vsp">&nbsp;</span>'Et dune 'utni, “Nehodulh'eh ndet chilh usdli 'uda whuts'un, ndi khunek ts'iyawh buk'úne' zust'en.”<span id="bookmarks20"></span> <a id="v21"></a><span class="v">21</span><span class="vsp">&nbsp;</span>'Et Sizi soo yuk'entsi' hoh yunalh'en 'ink'ez ndi yúlhni, “Ilhun zeh whu'et 'int'ah, inyalh 'ink'ez ndai int'i, 'i ts'iyawh be 'ónket 'ink'ez sooneya tehel'en hubugha ínondzaih, lhdulalhgus ilhchoot 'ink'ez 'anih, se'ut'en k'ah tune' 'ónt'en ka sunanyalh. 'Et t'eh nduk yak'uz hoonzoo, 'et whuch'a ootálhdoh.”<span id="bookmarks21"></span> <a id="v22"></a><span class="v">22</span><span class="vsp">&nbsp;</span>'Et ndun dune ndi khunek whudánts'o hoh tube budzi ndesda, 'ink'ez tso unli hoh yughu natesja, tube soode'a 'int'ah 'et huwa.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Sizi yugha hoodul'eh bunilh'en 'ink'ez ndo búlhni, “Dáhoont'ah huwa whúlna hoh ndan soode'a, 'en Yak'usda hubudayi cho unli, 'et dahútedulh.”<span id="bookmarks23"></span> <a id="v24"></a><span class="v">24</span><span class="vsp">&nbsp;</span>'Et yugha hoodul'eh ndi khunek hídants'o hoh tube huba hooncha. 'Et Sizi whuz heyelh hoh ndutni, “Suzkehkah dahoont'ah huwa whúlna hoh 'en duzooneya hit'az 'int'ah Yak'usda hubudayi cho unli, 'et dahútedulh.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Dant'ah khunai cho, camel hiyúlhni, 'i 'aw yubatsoh buna 'aw yukólget ghaít'ah. 'Et whuz na'a dune soode'a 'int'ah, 'o nus buba huwa whúlna Yak'usda hubudayi cho unli datéyalh huba.”<span id="bookmarks25"></span> <a id="v26"></a><span class="v">26</span><span class="vsp">&nbsp;</span>'Et yugha hoodul'eh tube buba hooncha 'ink'ez lhuhoodulkut, “Ndan simba doojih?”<span id="bookmarks26"></span> <a id="v27"></a><span class="v">27</span><span class="vsp">&nbsp;</span>'Et Sizi hubunilh'en 'ink'ez ndo búlhni, “K'us njan 'et dune ba 'uhóneh ghaít'ah, 'et whunts'ih Yak'usda ba ts'iyaintsuk 'aw huwa chahóolnah ho' hoont'ah.”<span id="bookmarks27"></span> <a id="v28"></a><span class="v">28</span><span class="vsp">&nbsp;</span>'Et Peter yatélhtuk, “Soo cho whunilh'en, ts'iyaintsuk bulazdetnik 'ink'ez nts'un tezdel.”<span id="bookmarks28"></span> <a id="v29"></a><span class="v">29</span><span class="vsp">&nbsp;</span>'Et Sizi ndo búlhni, “A, ts'ah'un nuhwhudúsni, ndan bukoo huwu tezya 'ink'ez dulhutsinkah, k'us dulhtuskah, be'ama, be'abá, bu'at, buzkehkah, k'us duyun k'ut t'eh, si sugha 'ink'ez ndi khunek unzoo, 'i k'uz ts'iyaintsuk whuladetnik, 'ink'ez suntezya t'eh,<span id="bookmarks29"></span> <a id="v30"></a><span class="v">30</span><span class="vsp">&nbsp;</span>nus de 'o nus lhai únli hoh butl'anaítekulh: bukoo 'ink'ez bulhutsinkah, bulhtuskah, be'ama, buzkehkah, 'ink'ez buyun k'ut 'ink'ez dune hiye tena'tel'ilh chah, 'ink'ez nus de 'ilhuz khutena.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>'Et whunts'ih lhanah 'udechoo 'int'ah 'en 'udek'elh'az hutele, 'ink'ez lhanah ndunnah 'udek'elh'az hinli, 'en 'udechoo hutele.”<span id="bookmarks31"></span></div>

<div class="s"><div id="s4">Sizi datetsah 'ink'ez dinadutédalh whulh tat huwu yatelhtuk</div></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>'Aw 'et Jerusalem ts'ih ti hedulh Sizi, 'en yugha hoodul'eh hubutsuh úyalh. Hoh hedulh tube huba hooncha k'et whéhunuljut. 'Et doo chah Sizi yugha hoodul'eh lanezi 'o 'at nanah 'udun nébuninla 'ink'ez nus de bulh daóotenilh, 'et hubugha hubulh yaílhtuk.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>'Et ndo búlhni, “Sih soo zélhts'ai, Jerusalem ts'ih ts'utedulh 'ink'ez yinkak dune ye', 'en Lizwif náwhulnuk moodih 'ink'ez Moses be' dustl'us 'uk'ununa'úsduguz, 'en butl'aihítelhtelh. 'Et datétsah wheni hiba nahuteyeh, 'ink'ez ndunnah 'udun yun k'ut whut'en, 'en butl'aihítelhtelh.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>'Et 'en highu tedloh, higha dútezoh, hiyootélhtsus 'ink'ez hituzelhghelh. 'Et tat dzin inle t'eh, dinadutédalh.”<span id="bookmarks34"></span></div>

<div class="s"><div id="s5">James 'ink'ez John bulh Sizi hiyoodulhkut</div></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>'Et James 'ink'ez John bulh Zebedee buye'kah Sizi highu nin'az 'ink'ez hiyoodulhkut, “Nehodul'eh ndai nts'un buka' ts'utni, 'i 'et neba 'uwhutanlilh hukwa' ts'uninzun.”<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Sizi huboodulhkut, “Ndet nuhwhuba 'uwhutesdlilh hukwa' nahzun?”<span id="bookmarks36"></span> <a id="v37"></a><span class="v">37</span><span class="vsp">&nbsp;</span>'Et 'uhutni, “Ndet yak'uz degha nus dénti ts'ih sinda t'eh, nzih taduke 'et hukwa' nídudzun, 'ilhunuh 'en nalhnih ts'ih 'ink'ez 'ilhunuh 'en 'intl'as ts'ih 'int'ah.”<span id="bookmarks37"></span> <a id="v38"></a><span class="v">38</span><span class="vsp">&nbsp;</span>'Et Sizi ndo búlhni, “Ndet suts'u hukwa' dahni 'aw t'éoonuzúhzun k'us ndi lubot be tesnilh, 'i soo tulih wahnai 'ink'ez nts'e na'a too bé' 'ulya soo tulih whuz na'a too be' 'óohneh?”<span class="footnote selectable" id="F-0"><sup>a</sup></span><span id="bookmarks38"></span> <a id="v39"></a><span class="v">39</span><span class="vsp">&nbsp;</span>“Soo sih 'uts'ooneh,” hiyúlhni. 'Et Sizi ndo búlhni, “Ndai lubot be tesnilh, 'i nuhwheni chah téhtnilh ho' 'int'ah. 'Ink'ez too bé' 'ulya whuz na'a nuhwheni chah too be' téhnilh.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>'Et ndan nalhnih ts'ih sughu tedalh, 'ink'ez 'intl'as ts'ih sughu tedalh, 'aw si huwá hos'alh ghaít'ah, ndunnah huba lhawhúdulya, 'en zeh buba' hoont'ah.”<span id="bookmarks40"></span> <a id="v41"></a><span class="v">41</span><span class="vsp">&nbsp;</span>'Et 'o 'un lanezi yugha hoodul'eh, 'en James 'ink'ez John hubulh hánilch'e.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>'Et Sizi soo ts'iyawh, “Anih,” hubudáni, 'ink'ez ndo búlhni, “Et nt'eoonáhzun 'udun yun k'ut whut'en hubutah, ndun dune tsuh whudelhdzulh hinli, 'en dune buk'ut moodih hinli. 'Ink'ez ndan bumoodih hinli, 'en chah bumoodih hinli.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>'Et whunts'ih nuhwheni nuhtah 'aw whuz na'a ilah ho' hoont'ah. 'Ilhunuh nuhtah dune uncha tele hukwa' ninzun t'eh, 'o 'awh chah huba ne'óot'en wule huba' hoont'ah.<span id="bookmarks43"></span> <a id="v44"></a><span class="v">44</span><span class="vsp">&nbsp;</span>'Et nuhtah 'ilhunuh 'udetsah tele hukwa' ninzun t'eh, ts'iyannah 'e'ulhna wule huba' hoont'ah.<span id="bookmarks44"></span> <a id="v45"></a><span class="v">45</span><span class="vsp">&nbsp;</span>Yinkak dune ye', 'en whunts'ih 'aw ba né'whutet'en huba whusachaíyal 'et huwa. Dune buba né'tet'en 'ink'ez dune buba datétsah 'et hoh dune ts'iyawh nabootekulh.”<span id="bookmarks45"></span></div>

<div class="s"><div id="s6">Dune chawhés'en Bartimaeus hiyúlhni, 'en Sizi whe'en nayulhtsi</div></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Jericho ts'ih hunindel, Sizi yugha hoodul'eh tubulh nahutesdel hoh, lhanah 'ilhuhowezdel chah 'ut'en. Dune chawhés'en Bartimaeus hiyúlhni, Timaeus buye', 'en ti whuzih usda hoh tedudlih,<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Sizi Nazareth whut'en wheghah uyalh whulhúdants'o. 'Ahoh hazulh hoh 'utni, “Sizi, David buts'u hainzut sugha té'ninzeh!”<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Lhanah t'edoosnih hiyulhni 'ink'ez whuch'a hínenyoot. 'Et whunts'ih 'o nus 'alzul hoh 'utni, “Sizi, David buts'u hainzut sugha té'ninzeh!”<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Sizi 'ilhunenínya 'ink'ez ndo búlhni, “Anih sba dáhni,” hubúlhni. 'Et dune chawhés'en yuka hunih, “Hoonínt'i 'ink'ez didinyih, 'anih nyúlhni,” hiyúlhni.<span id="bookmarks49"></span> <a id="v50"></a><span class="v">50</span><span class="vsp">&nbsp;</span>Dunaihts'uz 'i ts'ahayét'ah, dudillhah, 'ink'ez Sizi yughah ninínya.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>“Et dányutesdlilh 'et suts'u hukwa' ninzun?” ni hoh Sizi yoodulhkut. “Nehodulh'eh doo chah whes'en naóosle, 'et sugha holts'it,” yúlhni.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>“Naindalh, si suts'un be 'alha' hoont'ah, 'i be soo ná'inja,” yúlhni. 'Et 'ahoh dune 'aw 'et whe'en nasdli, 'ink'ez Sizi ti yuntezya.<span id="bookmarks52"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
