<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">14:18 </span><span class=\"ft\">Ndi boozi El Elyon, 'i “Yak'usda Soo Degha nus Dezti Unli,” ni ho' 'utni. 'Et 1 Timothy Yuts'un K'e'anguz 6:15 'et Sizi bughu ndutni, “…neMoodihti 'en zeh k'une' 'ut'en unli. Hubudayi cho, ts'iyawh buhubudayi cho unli, 'ink'ez moodih chah ts'iyawh buMoodihti unli.”</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='caf-01-GEN-015.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Lot ilhchoot 'ink'ez yu'ih nunazja</div></div><a id="v1"></a>
<div class="m">
<div class="c-drop">14</div> 'Et hukw'elh'az inle hoh Amraphel 'en yun k'ut Shinar hubudayicho da, Arioch 'en yun k'ut Ellasar hubudayicho da, Chedorlaomer 'en yun k'ut Elam hubudayicho da, 'ink'ez Tidal 'en ndunnah lhelhts'un hedoh hubudayicho unli da.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'En ndunnah 'en huba huteghan ndunnah Bera, 'en keyah Sodom hubudayicho, Birsha 'en keyah Gomorrah hubudayicho, Shinab 'en keyah Admah hubudayicho, Shemeber 'en keyah Zeboiim, 'ink'ez keyah Bela hubudayicho (njan Belah, 'i keyah Zoar chah hiyulhni), 'en ts'iyawh lhts'udughan nihoni'ai.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>'En ts'iyawh ulhts'un nihudendel njan Siddim whukoh 'et, 'et 'uhoontah yatoo lusel.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Lanezi 'o 'at nankoh (12) nawhudezut hoh ndunnah hubudayikah 'et ndun hubudayi Chedorlaomer 'en hinane'ust'en da 'ink'ez whulh lanezi 'o 'at tat (13) nawhudezut 'et hich'ats'un 'uja.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Et hoh whulh lanezi 'o 'at dit (14) nawhudezut 'et Chedorlaomer 'ink'ez ndun hubudayicho hiyulh 'ut'en, 'en ndunnah Repha whut'en, 'en yun k'ut Ashteroth Karnaim whudune, ndunnah Zuz whut'en, 'en yun k'ut Ham whudune, 'ink'ez ndunnah Em whut'en, 'en yun k'ut Shaveh Kiriathaim whudune,<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'ink'ez ndunnah Hor whut'en 'en hubudzulh Seir 'et El Paran whuts'un 'uhoolhdza, 'et njan tinta whegha 'uhoont'ah.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Ink'ez 'et lht'anahunesdel 'ink'ez njan yun k'ut, En Mishpat, 'et njan yun k'ut, Kadesh cha hiyulhni, 'ink'ez ndunnah Amalek whut'en ndulhcho whuyun k'ut, 'ink'ez ndunnah Amor whut'en, ndan yun k'ut Hazezon Tamar huwhut'i, 'en chah, 'en ts'iyawh hubehunindel.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Et Sodom hubudayicho, Gomorrah hubudayicho, Admah hubudayicho, Zeboiim hubudayicho, Bela hubudayicho, 'i Zoar chah hiyulhni, 'en ts'iyawh 'un whehandel 'ink'ez 'ilho lhtahunindel hoh lhahudughan, njan Siddim whukoh 'et.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>'Et ndunnah hubuch'a 'uhint'ah, ndun Chedorlaomer 'en Elam whut'en hubudayicho, Tidal 'en Goiim hubudayicho, Amraphel 'en Shinar whut'en hubudayicho, 'ink'ez Arioch 'en Ellasar whut'en hubudayicho, 'en dihult'oh, 'ink'ez ndunnah dinah, 'en skwunlatnah ts'un hube hudulh.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Ink'ez Siddim whukoh 'et tsak'et dzeh hoonli whulai. 'Et Sodom hubudayicho 'ink'ez Gomorrah hubudayicho 'en ts'ih huteldel hoh bulunah 'en njan dzeh tsak'et hankat, 'ink'ez bulunah 'en dzulh ts'un whets'ih halhdel.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Ink'ez 'et Sodom 'ink'ez Gomorrah hube'ilhdzun 'i ts'iyawh hiyilhchoot 'ink'ez ndai hubuts'uyi 'i chah ts'iyawh hiyilhchoot hoh whunahedel.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Lot, 'en chah hiyilhchoot, Abram boono, 'en buye', Sodom 'et whut'i hoh be'ildzun 'i chah ts'iyawh 'ilhuhigezdla 'ink'ez whenahedel.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Et 'ilhunah hubughutelhlha hoh Abram, Hebrew 'int'ah, 'en njan duchun terebinth, oak hiyulhni, 'et whut'i. Ndi duchun 'i ndun Amor whut'en, Mamre 'int'ah, 'en be'ildzun 'int'ah. Boono Eshcol 'ink'ez boono Aner 'en, Abram hits'un detni 'uhint'ah.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>'Et hoh Abram 'en bulhutsin ts'ilhchoot whulh 'udants'o hoh, 'et 'aw 'et hiyulh 'ilhudughan 'en 318 dune huhoodul'e hubunane'hut'en, hubukoo yahuhonle 'en hubuhoolhdzih, yun k'ut Dan 'uhoolhdza whuts'un.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Hiyulh lhudughan 'en 'ulhk'ebanla 'ink'ez 'ulh'ek hoh hubuhoolhdel, hiyulh lhudughan 'en bulh nde keyah Hobah ts'un 'uhooldza 'et nebanenyoot. 'Et keyah Damascus ts'un huwunyaz de.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'Et hoh hube'ilhdzun 'i ts'iyawh hanayanla 'ink'ez bulhutsin Lot, 'en chah hanayalhti, hubunaih, ts'ekoo, 'ink'ez 'o 'un dune hinli chah.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Et hukw'elh'az hubudayicho Chedorlaomer hubuch'a'nilhde da, 'ink'ez ndun hubudayicho hiyulh 'ut'en da chah, 'et Sodom hubudayicho 'en Shaveh whukoh 'et hubudezya. 'Et hubudayicho bukoh 'uhoont'ah.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Ink'ez keyah Salem hubudayicho 'en Melchizedek, 'en lhes 'ink'ez mai too bulh 'i hayanla. 'En hoh Yak'usda Soo Deghanus 'Int'ah (El Elyon)<span class="footnote selectable" id="F-0"><sup>*</sup></span> 'en ba nawhulnuk 'int'ah.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Ink'ez hoonzoo 'obulhni 'ink'ez njan 'utni, </div>
<div class="q top-spacing">“Abram 'en hoonzoo ba 'uhot'e, </div>
<div class="q2">'en buYak'usda Soo Deghanus 'Int'ah (El Elyon), </div>
<div class="q2">'en 'int'ah yun k'ut 'ink'ez yaz 'uhoonla.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Yak'usda Soo Deghanus Dezti 'Int'ah (El Elyon), </div>
<div class="q2">'en hoonzoo 'obulhni, 'en ba 'uhot'e. </div>
<div class="q2">'En 'uja nch'ahudetni 'en nla </div>
<div class="q2">k'ebanla 'ink'ez 'en 'uja.” </div>
<div class="m">'Ink'ez Abram 'en 'uja Melchizedek, 'en ts'iyaitsuk hoh lanezi whinghaz (10%) 'et yugha óoninla.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Et Sodom hubudayicho 'en Abram ts'un 'utni, “Sudune 'en sgha buninle, 'ink'ez dant'i int'i, 'i nyun ch'oh 'olhdzin”.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'Et Abram 'en Sodom hubudayicho 'en 'uyulhni, “Moodihti (Yahweh), Yak'usda Soo Deghanus Dezti (El Elyon), 'en buts'un didulhlhunik, yun k'ut 'ink'ez yak'uz 'uhoonla 'en.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Aw dant'i whunts'i whulhchoot ghait'ah. Yabats'eh 'ink'ez ke tl'oolh whunts'i 'ink'ez 'et 'aw dant'i nye'ildzun, 'i 'aw whulhchoot ghait'ah. 'Et ndusudini 'et k'an zeh sih, ‘Abram, 'en soode'a silhtsi’.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>'Ink'ez 'et ndai chilhkah hiyanyi, 'i zeh 'ink'ez ndai dune hube'ilhdzun sulh hahandel, 'en Aner, Eshcol, 'ink'ez Mamre, 'en hube'ildzun 'i hitoola.”<span id="bookmarks24"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
