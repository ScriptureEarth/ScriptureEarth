<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='caf-01-GEN-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Isaac 'en Jacob yuba hoonzoo 'uyulhni</div></div><a id="v1"></a>
<div class="m">
<div class="c-drop">27</div> Hoh 'et sa hoh lhuwhuzut Isaac 'en hoonyan suli 'ink'ez buna cha soo yechaíti'en suli hoh Isaac 'en Esau buye' 'udetsah 'en yeka nadutni, “Suye'!” 'Et yuts'uhuni, “Njan 'ust'ah.”<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'Et 'utni, “Whunilh'en k'an 'aw 'et duneti síli, ndet dzin datesah 'aw nt'echaoonuzuszun.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>K'an hoh sla'ineh, be 'uka 'int'en, neye tuljooh, 'ink'ez k'aza chah 'i tonla. 'Et tl'ok'uz ts'ih tonya, 'ink'ez khunai sba ka'ont'en.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>'Ink'ez tazul hoonust'i 'i sba 'onleh 'ink'ez sts'un tonla, 'et sih naoosdai. 'Et sih suszul 'i hoonzoo 'obulhni whule datesah whutsah.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Et Rebekah 'en Isaac yoozelhts'ai hoh buye' Esau dai yulhni 'et. Hoh Esau 'en ndi tl'ok'uz whenya 'uka tet'ilh, 'ink'ez 'az ha ítelelh wheni.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Hoh Rebekah 'en buye' Jacob 'uyulhni, “'Ilhuz soo oozalhts'ai nye'abá 'en Esau 'uyulhni, njan ndi yulhni,<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>‘'Uyat suba haoonlelh 'ink'ez tazul sba 'onle. 'I sih naoosdai 'ink'ez hoozoo 'obulhni mba holhtsil sih, Moodihti (Yahweh) bunalh datéssah whutsah.’<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Suyaz k'an 'aw 'et sughunek k'ah tsih 'oneh njan dainyedutesnilh 'et.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>K'an 'aw 'et sbai ts'un inyalh 'i ndai soo k'us unzoo, 'i nankoh sbaiyaz 'i sts'u tonla. 'I nye'abá tazul ba yoolhtsilh sih nts'e na'a yoont'i whuz na'a.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Et hoh nye'abá buts'un yutonka, 'et naiyoodai 'i, 'ink'ez 'et nyun mba hoonzoo 'obulhni nyóolhtsih sih, datetsah whutsah.”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Et Jacob be'ama Rebekah 'en 'uyulhni, “Nilh'en Esau soono 'en dune dughai 'int'ah, 'ink'ez si suzuzkak hoolhkut dune usli.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Khun sih se'abá skun doolnih, 'et sih buts'un tink'us ba 'oost'e, 'ink'ez hoontsi' khanahóst'alh 'ink'ez buhoonzoo 'obulhni chaílah sih hole.”<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>'Et whunts'i be'ama 'en 'utni, “Whute sye', ndi be hoontsi' 'i si sih sk'eholts'it. Sghunek 'i buk'ah ts'ih oneh. Inyalh 'ink'ez sba hainle!”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Hoh 'et 'un whenya 'ink'ez be'ama gha nininla 'ink'ez bu'ama 'en tazul nzoo yulhtsi, nts'e na'a be'abá yoont'i whuz na'a.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Et Rebekah ndi naih soo 'i 'utahayanla boono Esau bunaih Rebekah bukoo sula 'i buchistl'ah Jacob 'en yeyalhti.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>'Ink'ez ndi sbaiyaz buzuz 'i yula 'ink'ez yets'ilhchun gha iwelhnik ntsoh bukak hoolhkut 'et.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Ink'ez ndi tazul unzoo 'ink'ez lhes 'i chah ndunah ts'ekoo 'uyinla, 'i buyaz Jacob yula k'eyanla.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Et hoh be'abá ts'un lhgha dinya 'ink'ez 'utni, “Se'abá.” 'Et 'utni, “Njan 'ust'ah. Suye' 'en k'us ndan hoh 'utni?”<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Jacob 'en be'abá ts'un 'utni, “Esau si 'udusni, nye' 'udetsah 'en. Njan ndusudini, 'et soo ndusja. Sla 'ineh hoh nduk nitl'adendaih 'ink'ez mba buka 'est'en 'i onyí. 'Et sih nzul 'i sba hoonzoo 'obulhni solhtsilh sih.”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Hoh Isaac 'en buye' ts'un 'utni, “Suye', dainla hoh sda'a hoh uzélhghi?” 'Et 'utni, “Moodihti nyuYak'usda (Yahweh Elohim) 'en sts'un yuninla.”<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Et Isaac 'en Jacob ts'un 'utni, “Suye' slaineh hoh sghuyaz nininyeh, 'et sih nk'undoolhúnih suye' Esau k'us 'uyoon tusih.”<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Hoh Jacob 'en be'abá Isaac yughayaz nininya. 'Et yukundulnih 'ink'ez 'utni, “Nghunek 'i Jacob bughunek 'et whunts'i ndi nla 'i Esau bula.”<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Et hoh 'aw nachayoolts'ulh bula 'i dughai 'i boono Esau k'una'a 'et huwa. 'Et hoh hoonzoo 'obulhni yulhts'i.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>'Et 'utni, “'Ilhuz suye' Esau 'en hoh 'i 'unint'ah?” 'Et 'utni, “A, si 'ust'ah.”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Hoh 'utni, “Sgha nininle. 'Et sih suye' yanghan 'i wusyi. 'Et sih suszul be mba hoonzoo 'obinla wule.” 'Et hoh yugha nininla 'ink'ez yanyi. 'Ink'ez mai too 'i chah yuba hayalhtan 'ink'ez yetnai.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>'Et be'abá Isaac 'en 'utni, “Sye', 'anih sgha nininyih 'ink'ez nasudunints'oos.”<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'Et hoh yugha nininya 'ink'ez naindunants'ooz hoh bunaih 'i yeltsiz 'ink'ez yuba hoonzoo 'obulhni yulhts'i 'ink'ez 'utni,</div>
<div class="q top-spacing">“'Ilhuz suye' Esau zaniltsun, </div>
<div class="q2">tl'ok'ut 'et whuzániltsun </div>
<div class="q2">'et Moodihti (Yahweh) yuba hoonzoo whulhtsi.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>'Et huwa Yak'usda (Elohim) ngha ho'alh yak'uz be naootúldzeh 'i </div>
<div class="q2">'ink'ez ndi yun k'ut whuk'o, </div>
<div class="q2">wheyunududzaih 'i lhai tsih, </div>
<div class="q2">'ink'ez mai too chah.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Yun k'ut dunekah 'en nyunane'hoot'en, </div>
<div class="q2">'ink'ez ntsoh hedoh 'en ts'iyawh nts'un yuk 'uhoot'ih. </div>
<div class="q">Nyulhutsinkah 'en hubane'dutani hoh nye'ama buyazkah, </div>
<div class="q2">'en ts'un mba yuk 'uhoot'ih. </div>
<div class="q">'Ink'ez ndan nyulh hoontsi' ne'huduni, </div>
<div class="q2">'en hedidut hubuts'un naóotoolts'it. </div>
<div class="q">'Et ndan mba soo 'obulhni ts'un teh, </div>
<div class="q2">'et chah hedidut hubuts'un soo 'obulhni wule.”<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>K'an 'et 'uhooja, Isaac 'en Jacob hoonzoo 'obulhni yuba whulhtsi íbulh hoh, Isaac yuch'ananja ibulh, boono Esau 'en hanaja 'uka 'et'en ts'ih.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Hoh 'en chah ndi tazul nzoo 'i yuba 'uyinla 'ink'ez be'abá ts'un yuninkai, 'ink'ez be'abá 'en 'uyulhni, “Se'abá duk 'ineh 'ink'ez ndi nye' yuka 'et'en 'i onyi. 'Et sih nyzul 'i be sba hoonzoo 'obulhni soolhtsilh sih.”<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>'Et be'abá Isaac 'en 'utni, “Ndan ho' dini?” 'Et 'utni, “Si 'udusni, nye' 'udetsah Esau 'en.”<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>'Et Isaac tube hoh delhútus 'ink'ez 'utni, “Ndan? Nts'e whenya ndunah sba 'uka 'et'en 'en? 'I ts'iyawh yiyi, hanatándalh whutsah, 'ink'ez 'en ba hoonzoo 'obulhni silhtsi. 'Ink'ez 'aw 'et 'en hoonzoo 'obulhni suli ho' 'int'ah.”<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>'Et Esau be'abá bughunek yoozalhts'a ibulh tube cho hoh tsoyedent'ai 'ink'ez nadutso. 'Ink'ez be'abá ts'un 'utni, “Si chah O se'abá, Si chah sba hoonzoo 'obulhni solhtsilh!”<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>'Ink'ez 'et 'utni, “Nchistl'ah 'en k'esunit'ah hoh mba hoonzoo 'obulhni 'i nch'a hoolhchoot.”<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>'Et hoh Esau 'utni, “'Aw ih Jacob 'i boozi ilah? 'Aw 'et whulh nat sughonez'i hoh 'uja! Ndi buk'ewhuzili 'i sch'a hoolhchoot. K'at 'et ndi hoonzoo 'obulhni 'et chah such'a hoolhchoot!” 'Ink'ez 'et 'utni, “'Aw ih sba soo hoonzoo 'obulhni sba ninachahoo'al ih?”<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>'Et Isaac 'en Esau 'uyulhni, “'Alha hoh 'en mba ne'duteni 'ink'ez bulhutsinkah 'en gha bunila hinane'tet'ilh k'una'a, ndi haneyeh, 'ink'ez mai too chah 'i bugha óonila. Suye', 'et k'an ndant'i 'i be mba 'uteslilh?”<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>'Et hoh Esau 'en be'abá 'uyulhni, “Si chah O se'abá, 'aw ih 'ilhah whunts'i soo hoonzoo 'obulhni chaoozint'ih?” 'Ink'ez Esau tube cho hoh tsoyedent'ai.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Hoh be'abá Isaac 'en yuts'un hahuyih 'ink'ez 'uyulhni, </div>
<div class="q top-spacing">“Whunilh'en njan yun k'ut whuk'o, </div>
<div class="q2">'ink'ez nduk yak'uz be nawhutúldzeh 'i chah, </div>
<div class="q2">'i gha dune tanle.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Nye 'usoh cho 'i be dune tanle, </div>
<div class="q2">'ink'ez nchistl'ah 'en ba bunane'tant'en. </div>
<div class="q">'Et hoh lhotézulh, hoh 'uwhe hoh 'ilhun 'ont'e ghait'ah mba whutelhtsilh, </div>
<div class="q2">'et mba ne'duni nts'ilchun gha buts'ilchun nidentan 'i lhk'utanyus.”<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Hoh Esau 'en Jacob tube hoh yuts'udunik ndi be'abá soo hoonzoo 'obulhni be 'uyinla. 'Et huwa hoh Esau beni be nduninzun, “Se'abá gha nedzi ndunteda 'aw 'et nilhdukw suli, 'et hukw'elh'az k'an zeh suchistl'ah Jacob 'en tuzélhghelh.”<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>'Et njan 'udetsah 'uye' Esau 'en datni, 'et Rebekah bulh nats'uwhelnuk. Hoh 'et buyaz 'udek'ah Jacob yukana'detni 'ink'ez 'uyulhni, “'Ilhuz hoh nyoono Esau dulh soo nuná'duldzut hoh sih 'utni, nyun ngha hoh nyutuzelhghelh ni hoh 'utni.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>K'an 'et suye', sughunek ólhchoot 'ink'ez duk'oneh, 'ink'ez se'ilhunah Laban 'en Haran 'et usda, whuz tsítolhya.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>'En 'et bugha onda lhat dzin whuts'un. 'Et sih nyoono ye hunilch'e 'i 'una'óotneh,<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>nyoono ye hunilch'e 'i nch'a 'uts'un na'uja. 'Ink'ez dainla 'et whunaoodelhúnah t'eh, 'et sih nkunaholh'a 'ink'ez hananyohóolhtelh sih. Dant'i ka 'ilhudzin zeh 'et nuwheni nuhúlt'ah 'en sba sudzi ndooda?”<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Rebekah 'en Isaac 'uyulhni, “'Aw 'et tube be khúsna be ninesai, be khúsna be ninesai ndunnah Heth butse'kah k'uz. Ndunne ndi yun k'ut whut'en whutse' li'hint'ah. 'Et Jacob, 'en Heth butse' ghusda t'eh, 'et dant'i hoh be khúsna sba wule ka?”<span id="bookmarks46"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
