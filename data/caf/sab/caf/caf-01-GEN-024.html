<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 24</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-023.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;24&nbsp;&nbsp;</a></span>
  <span class="button"><a href='caf-01-GEN-025.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Isaac k'an bu'at</div></div><a id="v1"></a>
<div class="m">
<div class="c-drop">24</div> K'an 'aw 'et Abraham hoonyan suli, tube ye'un uzulh 'ink'ez Moodihti (Yahweh) 'en ts'iyawh yuba hoonzoo whulhtsi.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'Et Abraham 'en 'udetsah koo ba yunane'ut'en, 'en ndi ts'iyawh huba ne'duni dant'i ts'iyawh yit'i 'i 'en 'uyulhni, “Sla'ineh hoh, suwuz tah wheguz nidelnih.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>'Et Moodihti (Yahweh) yak'uz whe Yak'usda (Elohim), 'ink'ez yun k'ut whe Yak'usda (Elohim) chah, 'en buts'un nahutanyeh njan 'et suye' bu'at yutele, 'en 'aw Canaan whut'en, 'en hubutse'kah 'en hubutah dune ilah, 'en hubutah whust'i, 'et 'en hubutah whuch'a solhtelh gunih.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Hoh 'et sukeyah ts'ih tonya 'ink'ez sulhtuskah ts'un, 'et Isaac bu'at 'utahaoolht'elh.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Et yunane'ut'en 'en 'utni, “Khun teh ndunnah ts'ekoo 'aw sulh natoot'as chahoot'i teh nde yun k'ut ts'un 'et ih? Nye' 'en ndi yun k'uz hainya, whuz telhtelh ih?”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Et Abraham 'utni, “Húwhentan 'aw suye' 'en whuz natólhte gunih.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Yak'uz wheMoodihti Yak'usda (Yahweh Elohim) 'en se'abá bukoo whuch'a sunilhti, 'ink'ez sulhtuskah yun k'ut chah, 'en sulh yailhtuk sts'un ts'ih'un 'utni hoh ndutni, ‘Nts'u hainde ts'un, ndi yun hubugha óoni'ai,’ ndunah lizas 'en ntsah telh'alh, 'ink'ez 'et suye' ba bu'at 'utahaoolhtelh whuz.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Et hoh 'aw nyulh natoot'as chahooti t'eh, 'et k'an zeh nghunek 'i bulaóodutetnih. 'Et whunts'ih suye' 'en 'aw whuz chatuzolhte.”<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Hoh 'et ndunah yunane'ut'en 'en Abraham yuwuz tah wheguz nidelnik 'ink'ez yuts'un ts'ih'un nahezya njan datenilh 'et.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Et hoh ndunah yunane'ut'en 'en lanezi (10) bumoodih bughunai, camel hiyulhni, 'i 'utahaiyanla 'ink'ez 'et whuch'a ninya. 'Et bumoodih be'ildzun 'i ts'iyawh bula k'ez 'int'ah ho' 'uhoont'ah. 'Ink'ez didinya ndi keyah Nahor hubuts'uwhut'i whucho 'et Mesopotamia whuz'ai.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Ink'ez 'et hulhgha hoh bucamel 'uyinla, bugwut ts'i be nudelhuya yulhtsi, tsak'et too whegha 'et ts'uwhut'i whucho whu'az ts'i 'et, 'et soo hoh ts'ekoo too keya.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Et 'utni, “Abraham sumoodih 'en buMoodihti Yak'usda (Yahweh Elohim), o sla 'ineh hoh, k'an dzin sla' honeh, 'ink'ez sumoodih Abraham, 'en bugha ts'aooneh.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Njan whunilh'en! Njan tsak'et too gha 'et siyen 'ink'ez ts'uwhut'i whucho hubudune hubutse'kah, 'en 'aw 'et yaz too ka hahutedulh.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>K'an 'et ndo hot'e, ndunnah t'et ts'un 'udutesnilh, ‘Sla ineh hoh, ntoo be 'ildzun 'i yun ninilhtih, 'et sih too whusnai’. 'Ink'ez 'en 'utni, ‘In'nai, 'ink'ez nyucamel chah sih too mba bólhnai.’ 'Et 'en oot'e nyuba ne'ut'en Isaac 'en ba 'uhoonla hoh 'inja. 'Et ndi bugha nt'eoonanzin sumoodih ts'un ba soo nene'whuzilh'en.”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Et nduhooja nk'at cha yalhtuk stl'echa'desne hoh, 'et ndun Rebekah, 'en Bethuel butse', Milcah buyaz, Nahor bu'at, Abraham buchistl'ah, 'en 'uja too bukw'us k'eyulhtan 'ink'ez 'az hainya.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>K'an ndunah t'et 'en tube unzoo nul'en. 'Aw dune nt'echanizun, dune 'aw nt'echahinizun, 'ink'ez nyuk tsak'et too whuz wheinya, oosa' too be delhbun, 'ink'ez whuz hanaja.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Hoh ndunah 'unane'ut'en 'en yududelhgai 'ink'ez 'uyulhni, “Sla 'ineh hoh, too be nilhtun 'i nts'olyaz tésnai.”<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Et ts'ekoo 'utni, “Sumoodi, in'nai.” 'Ink'ez 'á ts'ih bu'oosa' yuk 'uyinla 'ink'ez yugha nílhdze.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Et too yugha nílhdze hukw'elh'az 'et 'utni, “Ncamel 'i cha too mba bolhnai nts'e too be soo' huja whuts'un.”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>'Aw 'et too ye núlhtun 'i 'a ts'ih ndi too be dezbun ba 'int'ah 'i ye yanyul 'ink'ez tsak'et too whuz whenalgih hoh ndi camel 'i ts'iyawh 'uhetnai.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Et dune 'en yuk'uninulhdzut nt'edusnih, 'ink'ez hoh nduninzun, Moodihti (Yahweh) 'en duba soo 'uhoonla tusih k'us 'awundooh.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Hoh 'et nduhooja, camel too hetnai hukw'elh'az, 'et dune ndi gold dzegwul, 'i shekel lhulcho, 'ink'ez bugan ka lachun nizdelya, 'i lanezi shekel 'i 'uldaz 'i chah gold 'int'ah, 'i yuba haiyanla.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Et 'utni, “Ndan butse' ninli? Ndusudini sla'ineh hoh nye'abá bukoo 'et taduke whuz'ai?”<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Hoh ts'ekoo 'en 'utni, “Bethuel butse' 'ust'ah, Milcah buye', 'en Nahor bu'at.”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>'Et 'o 'un chah 'utni, “Tl'o 'ink'ez ts'eyi 'aw 'et soo unelts'uk hooni, 'ink'ez ts'uztez chah whuz'ai.”<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>'Et ndunah dune yuk'uja butsi be, 'ink'ez Moodihti (Yahweh) ts'un teni'nalhdzin.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'Ink'ez 'utni, “Moodihti (Yahweh) nyudóolhti! Sumoodih Abraham 'en buYak'usda (Elohim) 'int'ah. 'Aw nduchadinil ye negha te'ninzun 'ink'ez ye ts'ih'un naheyelh sumoodih ts'un. 'Et sih hoh usyalh Moodihti (Yahweh), 'en sumoodih bukoo ts'un dabe' sughenya.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Et hoh ndunah t'et 'en be'ama bukoo ts'un lhgha nadilghai 'ink'ez njan 'et ndo bulhni.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>K'an Rebekah 'en be'ilhunah 'en Laban 'i boozi, Laban 'en ndunah dune tsak'et too gha 'int'ah, 'en yuts'un whelgai.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Hoh 'et hukw'elh'az ndi dzegwul 'ink'ez nlachun nidenla 'i be'ilhunah nidelya hoh ya'en 'ink'ez be'ilhunah Rebekah bughunek, 'i yoozalhts'ai njan ndutni 'et, “Nyugah dune 'en sulh yailhtuk” 'et hoh dune 'en yuts'un whenya. 'Ink'ez ndun dune 'et tsak'et too ba 'et bucamel gha suyen.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>'Et 'uyulhni, “Ndaninyih! Moodihti (Yahweh) 'en nyun hoonzoo 'obinla! Dant'i ka 'az 'et sinyen? Koo whuz 'et mba soo' whusla 'ink'ez ncamel 'i chah huba niwhuni'ai.”<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>'Et dune koo ts'un lhgha dinya 'ink'ez bucamel i yuk'e'tezdla, tl'o 'ink'ez hiduteyi 'i, 'et nídenla camel hiteyi ba, 'ink'ez too 'i chah dune buke hiye too naoogus ba. Ndan hiyulh núdelh 'en chah.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Ts'uyi 'i bubut nizninla yooyi ka, 'ink'ez 'et 'utni, “K'an 'aw 'oosyi ghait'ah, dant'i k'ah whusasts'alh'a 'et ndun whudutesnilh choo.” 'Ink'ez 'et 'uyulhni, “'Aw 'et ndun whudini.”<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>'Et 'utni, “Abraham 'en ba buba ne'ust'en 'ust'ah.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Moodihti (Yahweh) 'en sumoodih tube yuba soo 'obinla. 'Ink'ez dune soo de'a yulhtsi. Sheep, musdus, silver 'ink'ez gold chah, dunekah 'ink'ez ts'ekookah chah dunane'hut'en, 'ink'ez camels 'ink'ez donkey chah.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>'Ink'ez Sarah 'en Abraham sumoodih bu'at, 'en sumoodih yuba duneyaz suli. Tube hoonyan suli whunts'i 'ink'ez 'en ndunah 'uye', 'en dant'i yit'i, 'i ts'iyawh yuts'un be nilhnik.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Njan hoh sumoodih 'en 'usinla, Yak'usda (Elohim) nalh hoh ts'ih'un buts'un nahuziya hoh njan ndusulhni, ‘Njan Canaan whut'en hubuyun k'ut whuzti, hubutse' 'en t'eh suye' ba bu'at 'utahaoolhtelh gunih, sulhni.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Hoh ndi se'abá bukoo 'ink'ez sulhtuskah ts'un whuz tonya 'ink'ez suye' 'en ba bu'at 'utahaoolhtelh’.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>'Et sumoodih 'udusni, ‘Ts'ekoo 'en 'aw sulh natoot'as chahoot'i tusih.’<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>'Et 'usulhni, ‘Moodihti (Yahweh) 'en bunalh usyalh, 'en bulizas nyulh hubutelh'alh, 'en mba 'uhotelilh 'ink'ez 'et sts'u hainde hubuts'un 'ink'ez se'abá bukoo ts'un whuz suye', 'en ba bu'at haoolhtelh.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>Be ts'ih'un buts'un nahenya 'i 'aw mba bulawhudetnih, njan sts'u hainde ghuninya hoh. 'Et njan 'aw ntl'achahiyílhtel t'eh, 'et k'an zeh be ts'ih'un buts'un be nahezya, 'i mba buladutesnih.’<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>'Et k'an dzin ndi tsak'et too ba whuz lhgha diya 'ink'ez 'utni, ‘O Moodihti Yak'usda (Yahweh Elohim), nyun sumoodih Abraham buMoodihti Yak'usda (Yahweh Elohim), k'an suba soo 'uhonleh hoh nts'e tesyalh whuz,<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>whunilh'en, njan tsak'et too ba 'et siyen 'ink'ez 'et sih hoh lhuholts'it, ndet ndunnah ts'ekoo 'en dune nt'echanizun njan too keiya,’ 'et 'udusni, ‘Sla ineh hoh too be nílhtun, 'i nts'olyaz mba toosnai,’<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>'et 'usulhni, ‘Yin'nai 'ink'ez ncamel chah too mba bughaoolhdzeh sih,’ 'en 'óot'e ts'ekoo 'en Moodihti (Yahweh) 'en sumoodih ba 'utahayalhti buye' ba.<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>'Et whunts'i 'aw lhachaduzusne sudzi bez yalhtuk hoh, Rebekah hoh uyalh too buwus k'eyúlhtan, 'ink'ez tsak'et ba too whuz whenya, 'ink'ez too inla 'et 'udusni, ‘Sla ineh hoh too sugha nínkaih.’<span id="bookmarks45"></span></div><span id="bookmarks45"></span><a id="v46"></a>
<div class="p"><span class="v">46</span><span class="vsp">&nbsp;</span>Hoh 'a tsih butoo 'i buwus k'eitelhtan 'ink'ez 'utni, ‘Yin'nai 'ink'ez ncamel chah sih too mba bolhnai.’ Hoh 'et too 'usnai 'ink'ez sucamel chah too hubilhnai.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>'Et woodulhkut hoh 'udusni, ‘Ndan butse' ninli?’ 'Et ts'ekoo 'utni, ‘Bethuel butse', Nahor buye', 'en Milcah buye'.’ 'Et hoh dzegwul budzo ghu nininla, 'ink'ez lachun sula, 'i chah bulachun nidenla.<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>'Et sutsi be yuk 'usja 'ink'ez Moodihti (Yahweh) ts'un tení'nalhdzin, 'ink'ez sumoodih Abraham 'en buMoodihti Yak'usda (Yahweh Elohim) 'en yuba hoonzoo whulhtsi, 'en whuz be sghenya nts'e ts'ihnus ts'un 'utesnilh hoh sumoodih be 'ilhunah 'en butse', 'en 'utahatélhtelh sumoodih buye' ba.<span id="bookmarks48"></span></div><span id="bookmarks48"></span><a id="v49"></a>
<div class="p"><span class="v">49</span><span class="vsp">&nbsp;</span>K'an 'et ndutanilh t'eh sumoodih ts'un sooyaz ts'ih, 'ink'ez ts'ih'un huba' honleh, ndusudóni 'ink'ez 'awundooh t'eh, 'et chah ndusudóni. 'Et ndi nalhnih ts'ih k'us 'intl'as ts'ih noost'ih.”<span id="bookmarks49"></span></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Hoh Laban 'ink'ez Bethuel 'uhutni, “Ndi 'i Moodihti (Yahweh) ts'un ha whelts'ut. 'I 'aw nts'un hoonzoo k'us hoontsi' ts'un whé nyulh yaoodultuk ghait'ah.<span id="bookmarks50"></span></div><span id="bookmarks50"></span><a id="v51"></a>
<div class="p"><span class="v">51</span><span class="vsp">&nbsp;</span>Rebekah njan mbut 'int'ah. Yilhchoot 'ink'ez nindalh. Whute hoh nyemoodih buye' ba bu'at whele. Whuz na'a Moodihti (Yahweh) nahezya.”<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52</span><span class="vsp">&nbsp;</span>'Et hukw'elh'az Abraham ba ne'ut'en 'en ndi khunek 'uhozalhts'a, 'aw 'et yun nachaneti 'ink'ez Moodihti (Yahweh) yuts'un teni' nalhdzin.<span id="bookmarks52"></span></div><span id="bookmarks52"></span><a id="v53"></a>
<div class="p"><span class="v">53</span><span class="vsp">&nbsp;</span>'Et 'aw Abraham yune'ut'en 'en 'uja 'et silver, gold, 'ink'ez naih 'i Rebekah gha íninla, 'ink'ez 'et chah ndi buk'ehoontsi' niyúle 'i be'ilhunah 'ink'ez be'ama 'en hubugha íninla.<span id="bookmarks53"></span></div><span id="bookmarks53"></span><a id="v54"></a>
<div class="p"><span class="v">54</span><span class="vsp">&nbsp;</span>'Et hoh didut 'ink'ez dune hiyulh nudelh 'en 'uhanyi 'ink'ez tahetnai 'et 'ulh'ek nduhoolhyez 'et hantez. Hoh 'et bundada dihudindel 'ink'ez 'et 'utni, “Sumoodih ts'un nasalh'alh.”<span id="bookmarks54"></span></div><span id="bookmarks54"></span><a id="v55"></a>
<div class="p"><span class="v">55</span><span class="vsp">&nbsp;</span>'Et be'ilhunah 'ink'ez be'ama 'en 'uhutni, “Ndunah ts'ekooyaz 'en lhat dzin whuts'un, k'us lanezi dzin t'eh, 'et njan wuda, 'et hukw'elh'az 'et sih tooya.”<span id="bookmarks55"></span></div><span id="bookmarks55"></span><a id="v56"></a>
<div class="p"><span class="v">56</span><span class="vsp">&nbsp;</span>'Et 'obulhni, “'Aw sba k'ah ch'ahóozahlhtun. Moodihti (Yahweh) 'en sba' hoonla 'et huwa sumoodih ts'un naselh'alh.”<span id="bookmarks56"></span></div><span id="bookmarks56"></span><a id="v57"></a>
<div class="p"><span class="v">57</span><span class="vsp">&nbsp;</span>'Et 'uhutni, “Ndunah t'et 'en bukana'dutni 'ink'ez dich'oh oododulkut.”<span id="bookmarks57"></span></div><span id="bookmarks57"></span><a id="v58"></a>
<div class="p"><span class="v">58</span><span class="vsp">&nbsp;</span>Hoh 'et Rebekah 'en hikana'detni 'ink'ez 'uhiyulhni, “Ndunah dune 'en bulh natantus ih?” 'Et t'et 'utni, “Bulh natestus.”<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Hoh 'et hube'ilhunah Rebekah, ndun highunli, 'ink'ez Abraham ba ne'ut'en, 'ink'ez budune chah 'en 'un whenabalh'a.<span id="bookmarks59"></span></div><span id="bookmarks59"></span><a id="v60"></a>
<div class="p"><span class="v">60</span><span class="vsp">&nbsp;</span>'Et Rebekah 'en soo ba 'obulhni 'ink'ez njan nduhiyulhni,</div>
<div class="q top-spacing">“Nuwhe'ilhuna, soo 'et 'uhoneh!</div>
<div class="q2">Lhezteh lanezi lhk'ezteh 'en hube'ama oonle.</div>
<div class="q">Soo 'et 'uhoneh,</div>
<div class="q2">nts'u hainde 'en soo cho hubuch'a 'uhuholeh</div>
<div class="q2">njan hukwa' dentan ndan hubuts'udutnik 'en.”<span id="bookmarks60"></span></div><span id="bookmarks60"></span><a id="v61"></a>
<div class="p"><span class="v">61</span><span class="vsp">&nbsp;</span>Hoh Rebekah 'en 'ink'ez hinane'hut'en, 'en dihudindel 'ink'ez ndunnah dune, 'en hik'ah camel be nahedulh. 'Et whuz na'a hinane'ut'en 'en Rebekah yilhchoot 'ink'ez whehandel.<span id="bookmarks61"></span></div><span id="bookmarks61"></span><a id="v62"></a>
<div class="p"><span class="v">62</span><span class="vsp">&nbsp;</span>K'an Isaac 'en Beer Lahai Roi ts'un hainye hoh nts'un ts'un whuz whut'i.<span id="bookmarks62"></span></div><span id="bookmarks62"></span><a id="v63"></a>
<div class="p"><span class="v">63</span><span class="vsp">&nbsp;</span>Isaac 'en hulhgha 'et ndi tl'o k'ut whuz lhgha dinya 'ink'ez huwu nunintezut wheni, 'ink'ez 'et nduk yuta'en hoh 'et whunilh'en camel 'az de 'ulh'us.<span id="bookmarks63"></span></div><span id="bookmarks63"></span><a id="v64"></a>
<div class="p"><span class="v">64</span><span class="vsp">&nbsp;</span>'Et Rebekah 'en nduk yuta'en hoh Isaac ya'en. 'Et bucamel yuk'ut tezya,<span id="bookmarks64"></span></div><span id="bookmarks64"></span><a id="v65"></a>
<div class="p"><span class="v">65</span><span class="vsp">&nbsp;</span>hoh 'et 'uda ndun dunane'ut'en 'en yoodalhkut, “Ndan dune hoh 'ut'en tl'o k'ut nets'un uyalh 'en?” Ndun dunane'ut'en 'en 'utni, “Sumoodih 'ut'en.” 'Et hoh tsezoh hayalhchooz 'ink'ez bunen ghá'whelhnik.<span id="bookmarks65"></span></div><span id="bookmarks65"></span><a id="v66"></a>
<div class="p"><span class="v">66</span><span class="vsp">&nbsp;</span>'Ink'ez yuba nane'ut'en 'en Isaac ts'iyawh yulh naoowhelnuk nts'oh tune'ust'en 'et.<span id="bookmarks66"></span></div><span id="bookmarks66"></span><a id="v67"></a>
<div class="p"><span class="v">67</span><span class="vsp">&nbsp;</span>Hoh Isaac 'en be'ama Sarah bubun yah 'et ndainílhti, 'et Rebekah yilhchoot hoh bu'at suli, 'ink'ez yuk'entsi'. Hoh Isaac 'en be'ama dazsai soo ne'ts'ulh'en.<span id="bookmarks67"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
