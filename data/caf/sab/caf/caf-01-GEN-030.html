<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">30:11 </span><span class=\"ft\">Ndi boozi Gad, 'i “Hoonzoo negha whults'ut,” ni ho' 'utni.</span></div>"
};

initFootnotes(footnotes);

});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='caf-01-GEN-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">30</div> K'an Rachel whunilh'en 'aw Jacob yuba buzkeh hoolah. 'Et Rachel 'en budez ts'un óonih suli, 'ink'ez Jacob ts'un 'utni, “'Uskeh sgha ninle k'us daoosah sih!”<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'Et hoh Jacob 'en Rachel yulh húnilch'e hoh 'et njan ndi yulhni, “Si hoh ih Yak'usda (Elohim) buk'edusda? 'En nyilhdzun ndi be 'uskeh tant'i 'i nch'a hoontun.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Hoh 'et 'utni, “Njan 'en sunane'ut'en Bilhah 'en gha hont'e 'ink'ez 'en bugha sih sugwut si be siyin hoh 'uski suk'uz hole. 'Et si chah sih 'uskeh whust'i 'en bugha.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Hoh 'et Bilhah 'en yutl'ayalhti bu'at k'una'a 'ink'ez Jacob yughinda.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Ink'ez Bilhah 'en ulchan hoh Jacob yuba 'uski ut'i, 'en buye' hooni.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>'Et Rachel 'utni, “Yak'usda (Elohim) 'en sba nahezya 'ink'ez 'et sghunek 'i yoozálhts'a hoh dune suye' sgha nilhti.” 'Et hoh yoozi Dan yulhni.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Ink'ez Rachel yunane'ut'en Bilhah 'en doo chah 'uski tet'i, 'en Jacob bulh whulh nat buye' yuba ut'i.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Et Rachel 'utni, “Tube ntl'awhusya hoh sudez bulh ntl'awhusya, hoh 'alha whunélhyi.” 'Et hoh yoozi Naphtali yulhni.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Leah whunilh'en njan 'aw buzkeh chahoolah suli, 'aw 'et dunane'ut'en Zilpah 'en Jacob tl'ayálhti bu'at k'una'a.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>'Ink'ez Leah nane'ut'en Zilpah 'en Jacob ba buye' ut'i.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>'Et Leah 'utni, “Hulan 'az de hedulh!” 'Et huwa 'en yoozi Gad yulhni.<span class="footnote selectable" id="F-0"><sup>*</sup></span><span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Et Leah nane'ut'en Zilpah 'en whulh nat Jacob ba buye' whuzdli.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Hoh Leah 'utni, “Hoonúst'i ndunnah ts'ekoo 'en ba soo hoonzoo 'obulhni suli sudoni.” 'Et huwa 'en duneyaz Asher yulhni.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>K'an Reuben 'en budzin 'et ndi tl'o haneyeh 'et ndi duchunyoo mandrakes nainindzai 'ink'ez 'i be'ama ts'un lhgha naíndunindzai. 'Et hoh Rachel 'en Leah 'uyulhni, “Slaineh hoh ndi nye' bumandrakes 'i bulah sgha nendzaih.”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Et njan ndiyulhni, “Tube ih mba hoontsol suki 'en sch'a nilht'i hoh? 'Et chah ih suye' bumandrakes 'i chah ih buch'a yutalhcholh?” 'Et Rachel 'utni, “'Et sih k'an 'ulh'ek ntaoot'e nuye' bumandrakes k'elha.”<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Hoh hulhgha Jacob 'en tl'o k'uz hanaja 'et Leah yududezya 'inkez ndi yulhnni, “St'aont'e. Suye' bumandrakes k'elha nyalh'a.” Hoh 'et 'ulh'ek yugha inte.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Ink'ez Yak'usda (Elohim) 'en Leah yoozalhtsa 'ink'ez hoh ulchan. 'En Jacob buba whulh skwunlat buye'.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Leah 'utni, “Yak'usda (Elohim) 'en sba k'elhla whulhtsi. Sunane'ut'en 'en suki butl'ayalhti 'et huwa.” Hoh 'en boozi 'i Issachar yulhni.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Et Leah doo chah buyaz hooni. 'En whulh lhk'utak'i buye'kah huzdli suli, Jacob ba.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Hoh Leah 'et 'utni, “Yak'usda (Elohim) 'en hoonzoo sgha ooni'ai. K'an sih suki sulh dune wule, 'aw 'et dune whulh lhk'utanah 'uskeh ba ust'i 'et huwa.” 'En yoozi Zebulun yulhni.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Et hukw'elh'az buyatse' hooni. 'En Dinah yulhni yoozi.<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>'Aw 'et Yak'usda (Elohim) 'en Rachel yuba 'et nioodelhdzut 'ink'ez Yak'usda (Elohim) 'en yoozalhts'a hoh buzkeh hole ka yuba whulhtsi.<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>'Et ulchan hoh 'ink'ez buyaz hooni 'et 'utni, “Yak'usda (Elohim) 'en sba hooya 'i n'un na'yidla.”<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Hoh 'en Joseph yulhni 'ink'ez 'utni, “Yak'usda (Elohim) 'en doo chah sih 'uye' sugha oolhtelh.”<span id="bookmarks24"></span></div>

<div class="s"><div id="s1">Jacob 'ink'ez Laban bulh lhgha' hudeja</div></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>'Et hukw'elh'az Rachel buye' Joseph hooni, 'et Jacob 'en Laban 'en 'uyulhni, “'Un nasalh'alh. 'Et sih sich'oh se'hoolhdzun 'ink'ez sukeyah ts'ih natoosja.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Su'atkah stl'anaoobinle, suzkeh chah. 'En mba huba k'elhla 'est'en 'et whula naoodinzut. Hoh nts'e na'a mba 'est'en 'et nt'eooninzun.”<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>'Ink'ez Laban 'en 'uyulhni, “Sla ineh hoh njan 'aw 'et sinda nyuna ts'un mba soo 'unust'ah t'eh. Njan nye'ut'en gha hodelhú'i hoh Moodihti (Yahweh) 'en suba soo hoonzoo 'obulhni sulhtsi nyun ngha.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>'Et hoh 'utni, “Danelts'uk 'et sba hootanzilh? 'Et sih mba k'elhla holhtsilh.”<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Hoh Jacob 'en yulhni, “Nyun nt'eooninzun nts'e na'a hoh 'unane'zuzt'en 'ink'ez nts'e na'a hoh nyughunai sulh ant'e 'et.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Dant'i int'i 'i 'aw chaílai hoh nghu niya inle. 'Ink'ez k'an hoh tube lhai suli. Moodihti (Yahweh) 'en soo hoonzoo 'obulhni nyulhtsi nghu niya whuts'un. 'Ink'ez k'an nk'et'a hoh sich'oh sukoo ba ne'test'ilh?”<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>'Et hoh 'utni, “Dant'i 'i nghu tesdlelh?” 'Ink'ez Jacob 'utni, “'Aw dant'i whunts'i sugha chatuzanlel. Njan sba nduhoonla t'eh, doo chah mba be' tésyi 'ink'ez mba whutugheztan nsheep 'i.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>K'an dzin hoh nsheep 'i ts'iyawh mba butah lhosya. Ndai bukak unezdzai, ndai bukak hanodelhgus, 'ink'ez ndai ts'iyawh sheepyaz lhez nduwhut'en, 'i chah, 'ink'ez ndi sbai ts'iyawh ndai bukak unezdzai, ndai bukak nodelhgus, 'i sba k'elhla wule.<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Hoh ndet sba k'elhla whutele 'et mbut niwhults'ut teh, sts'un ts'ih'un dune ile 'et sba nahoodeh. 'Ink'ez ndai 'aw bukak unezdzai chaílah, ndai bukak hanodelhk'us chaílah, 'ink'ez ndai ts'iyawh sheepyaz 'i lhez nduchahoot'en, 'i sulh 'int'ah t'eh, 'i nest'i k'una'a oot'e.”<span id="bookmarks33"></span></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>'Et hoh Laban 'en 'utni, “O 'et daja dini, 'et nk'ah sih nduhoneh.”<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>'Et 'aw hoh dzin 'aw 'et ndai sbai dune bukak unezdzai, ndai bukak nodelhk'us, 'ink'ez ndai sbai lhints'e bukak unezdzai, bukak nodelhk'us, ndai hoontsolyaz buts'un whulyul, 'ink'ez sheepyaz 'i ndai lhez nduwhut'en 'ink'ez 'i buye'kah lak'eyanla.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>K'an hoh Laban 'et tat dzin whuk'uz k'et 'et yuba niooni'ai. 'Et nduhooldzah didut 'ink'ez Jacob hubeguz 'et. 'Ink'ez Jacob 'en Laban busheep bulah 'i yugha'ni'ai.<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>K'an Jacob 'en ndi t'ughusyaz k'an dunelhyelh, buduchun, almond hiyulhni, 'ink'ez duchun, chestnut hiyulhni, 'i dedugaz hoh lhuyul buk'ut nusut'uk 'i be hoodiltsai ndi duchun buyah 'uyant'e 'i.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>'Ink'ez ndi k'an dunelhyelh yudanghaz nts'oh sheep too kunadul'us, nts'o tadezdla, 'ink'ez tatnai ba hoont'ah, 'et whudah nedenla hoh ndet too k'unadul'us, 'et hoh sheep buzke hole ba.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Hoh sheep 'et ndi k'an dunelhyelh 'i butsah yadezdla hoh buzki whutele 'ink'ez ndi sheep 'i buzkeh yahonle hoh bukak ne'uzt'uk, bukak unezdzai, 'ink'ez bukak nodelhk'us yainle.<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Hoh Jacob 'en sheepyaz 'i 'utahaiyanla 'ink'ez sheep ndai bukak ne'uzt'uk, 'ink'ez ndai lhez nduwhut'en, Laban busheep 'i ts'un hoolah yulhts'i. 'Ink'ez didut busheep 'i 'udooh nininla, 'aw Laban busheep duchayilil.<span id="bookmarks40"></span></div><span id="bookmarks40"></span><a id="v41"></a>
<div class="p"><span class="v">41</span><span class="vsp">&nbsp;</span>'Et hukw'elh'az ndai khunai ulhtus buzkeh whulih, 'et Jacob 'en ndi k'an dunelhyelh yudanghaz, ndet khunai buna gha hoh nidenla nts'oh tatnai, 'et ndi bugha buzkeh hole ka.<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>'Et whunts'i ndai khunai soo chailhtus 'i 'aw 'et nduchayusle. 'Et hoh ndai soo chailtus 'i Laban be bughunai. Ndai ulhtus 'i Jacob be bughunai.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>'Et hoh ndun dune tube soo de'a suli, 'ink'ez khunai lhai hoh yit'i suli. Ts'ekoo, dune hinane'ut'en 'en chah, camel hiyulhni 'ink'ez donkey hiyulhni chah.<span id="bookmarks43"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
