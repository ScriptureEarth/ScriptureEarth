<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>2 Corinthians 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = false;
var baseRef  = "caf-09-2CO-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='caf-08-1CO-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-08-1CO-016.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Corinthians&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='caf-09-2CO-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-10-GAL-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt"><span class="mt">Paul, Corinth Whut'en Whulh Nat Hubuts'un Yuk'e'ánguz</span></div>
<div class="b"></div>
<div class="b"></div>

<div class="s"><div id="s1">Yak'usda ba 'ilhunahuwúdulh, keyah Corinth 'et, 'en Paul dahooja hubulhni</div></div><a id="v1"></a>
<div class="m">
<div class="c-drop">1</div> Si, Paul, Yak'usda bugha nts'ena'a hukwa' ninzun, 'i be Sizi Gri ba whel'a 'ust'ah. 'Ink'ez ndun nelhutsin Timothy hiyúlhni, 'en chah sulh 'ut'en. 'Et ndunnah keyah Corinth 'et Yak'usda ba 'ilhunahuwúdulh hinli, 'ink'ez ndulhcho hoh yun k'ut Achaia húdelhts'i, ndunnah nohwhulh dune Yak'usda bube'ildzun hinli, 'en nuhwheni ts'iyawh ndi dustl'us k'ut nuhts'o k'e'usges.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ne'aBá Yak'usda 'ink'ez Sizi Gri neMoodihti ts'un nuhwhuba tenadusdli 'i ye unzoo, 'ink'ez nuhdzi dóoghel nohwhulh óot'e.<span id="bookmarks2"></span></div>

<div class="s"><div id="s2">Yak'usda 'en zeh 'int'ah nuwheni ts'iyai, 'i be k'enanwhunoo'ah</div></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Yak'usda, Sizi Gri neMoodihti bu'aBá 'int'ah, 'en zeh ts'udélhti. Ne'aBá 'en bugha be négha té'nedze, whuz na'a neghawhults'ut. Yak'usda 'en zeh 'int'ah nuwheni ts'iyai, 'i be negha whuna'ah.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ndet hoontsi' negha ooninkat 'et whuch'a k'enánenoo'ah. 'Et huwa whuz na'a 'uyoon hoontsi' hubugha oonínkat t'eh, 'et t'eh nuwheni chah Yak'usda ye nek'enana'ah, 'i bugha k'enábuznoo'ah huba' hoont'ah.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>'Et nts'e na'a Christ dzuh nusúzut, 'et nuwheni chah 'en bugha dzuh nuts'uzde. 'Et whuz na'a nuwheni chah Christ ye nek'enana'ah, 'et negha whultsuk k'enánena'ah.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>'Et whunts'ih ndet hoontsi' nets'u whélts'ulh t'eh, 'et 'i bugha k'enabuts'unoo'ah. Ndi hoontsi' nuhts'u whélts'ulh hoh dzuh nahde 'et whunts'ih ndi k'enánut'ah, 'i be nuwheni 'ink'ez nuhwheni chah ts'iyawh whechats'ítsaz. 'Et whuz na'a 'uwhút'en. 'Ink'ez ndet k'enáneni'ah t'eh, 'et nuhwheni zeh nuhwhuba 'uhoont'ah. 'Et 'i be k'enánohuznu'ah.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>'Ink'ez t'ets'onínzun nts'e na'a nuhwheni dzuh nuts'udeh hoh nets'un nidehdel, 'et 'uwhultus 'i be zeh ndi ye nek'enana'ah, 'i be nets'un nidehdel.<span id="bookmarks7"></span></div>

<div class="s"><div id="s3">Ndi tube hoontsi' daztétsah, Yak'usda whuch'a neúlhyis</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Sulhutsinkah 'et whunulh'en, nyan, 'i Asia yun k'ut ndi hoontsi' negha óoninkat, 'et nelh dahooja t'ewhunoohzeh hukwa' nuszun. Whuz ts'ih nelh dahooja tube hoontsi' k'et 'aw uzdooni ghait'ah. 'O nus neba hoondaz k'et 'aw whúlh nuzdoolya ghait'ah neba li'hoont'ah. Neba hoontsi' k'et yaztádla 'uznanzin neba li'hooja.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>'Ahoolhyez daztétsah hukwa tsi ts'úhoolih. 'Et whuz na'a nelh ndúhooja t'eh, 'et huwa 'aw whenich'oh whut'aníznootan huba cha'hóot'ah. Yak'usda zeh whut'aníznootan, 'en zeh yahadla dinabudutélelh 'et huwa.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>'Ink'ez ndi tube hoontsi' daztétsah, 'et whuch'a neúlhyih. 'Et 'ahoolhyez 'et zeh ndutét'ilh. 'Ink'ez lha'un teh nendutelilh zeh tet'ilh, 'et whuz na'a zeh 'ahoolhyez hukwa tsi ts'uholi.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Nuhwheni chah tenadudli be 'ilho nela 'ooht'en hoh nela tenadoohdli. Lhanah neba tenadudli 'et hoh hoonliyaz neghá whunkat. 'Et huwa nelh dáhooja lhanah Yak'usda ts'un chanailya neba hutni.<span id="bookmarks11"></span></div>

<div class="s"><div id="s4">Ndet neyuh ts'ih bugha nt'ets'onínzun, 'i ndi whunénulhtun, 'et zeh ts'uhóont'i</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Et ndet neyuh ts'ih bugha t'ets'oninzun, 'i ndi whunénulhtun, 'et zeh ts'uhóont'i hoh 'i bugha yats'oolhtuk. 'Et hoh whunénilhtan ndi yun k'ut uzdelhts'i. Yak'usda bubé 'alha' nudzun, 'i, 'ink'ez 'aw nankoh khunek be yachats'ulhtuk, 'et whuz na'a zeh degha nus nuhtah uzdélhts'i. Ndi yun k'ut whut'en be whútnih, 'i be cha'ts'ilil. Yak'usda ye unzoo, 'i bugha 'uts'út'en. 'Et whuz na'a neni tah whudez'ai, 'i be newhúnelhtan.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>'Et ndi buk'eyalhtuk, 'i, 'ink'ez ndet t'eoonehzin, 'et whuz na'a zeh nuhts'o k'e'usges. 'Et whulatah whuts'un 'i t'ewhuntehzeh nuhwhuba hukwa' nuszun.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>'Et whuz na'a hoonliyaz dats'int'ah, 'et negha t'ewhunehszin. 'Et huwa Sizi Gri neMoodihti budzin whusawhélts'ut t'eh, 'et t'eh nuhwheni neba hoónaht'i, 'ink'ez nuwheni chah nuhba ts'uhootet'i.<span id="bookmarks14"></span></div>

<div class="s"><div id="s5">'Aw nuwhundóolhdah hukwa cha'nuszun</div></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Et dune ts'iyawh t'enwhunúszun daht'ah dune ahli. 'Et huwa soo 'alha' nuszun hoh nuhts'u t'ésyalh inle. 'Et whulh nat hoonzoo nuhgha whúlts'ut.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>'Ink'ez Macedonia yun k'ut ts'ih 'et nuhwhegha nuhts'ún tesyalh inle. 'Et Macedonia ts'ih hanásja t'eh, doo chah nuhk'unatesdalh inle. 'Et whuz k'ah násdalh hoh Judea yun k'ut ndai be ndunusdzit, 'i be sula tehnilh inle.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>'Ants'i hoh ne'dusni nuhzun ih? K'us nts'e na'a neyust'e ts'ih nínt'uk, 'et whuz na'a seni be lhaóodusdla nuhzún ih? 'Et whuz na'a ndust'ah t'eh, 'et t'eh si khun teh, “A” doosni, 'ink'ez khun teh, “Awundooh” doosni t'ah.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>'Et whunts'ih Yak'usda 'aw nela dootnih ghait'ah. 'Et whuz na'a be nóhts'u yats'ulhtuk 'aw, “A” 'ink'ez, “Awundooh” chailah! 'Aw nawh yachats'ulhtuk.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>'Et Sizi Gri Yak'usda buYe' 'int'ah. 'Et hoh da Sylvanus, Timothy, 'ink'ez si chah 'en bugha 'i be nohwhulh yáts'ulhtuk da, 'aw, “A” 'ink'ez, “Awundooh” chats'udínil inle, 'en be, “A” zeh 'int'ah 'et huwa.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>'Et Yak'usda yé nets'u nahezya, 'i ts'iyawh, “A” ni, 'ink'ez 'en be, “Ndoh honeh” ts'utni. 'Et nuwheni negha Yak'usda uzdóolhti.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>'Ink'ez ndun Christ bulh soo cho 'ilhuz nohwhulh nuzdelhúya nesulhtsi, 'en Yak'usda 'int'ah. 'Ink'ez Yak'usda 'en zeh ne'inla, Ndoni ye ulhtus, 'et negha ooní'ai ho' 'int'ah.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>'Ink'ez chah be hóodel'en, 'i be nuwheni chah neye hóodel'en nesulhtsi. 'Ink'ez Ndoni nedzi yida'ai. 'I be bulah neba 'uk'elha whulhtsi.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>'Ink'ez 'o 'un cha Yak'usda bunalh hoh suzul buch'a sut'ak teyin huba, njan nuhwhúndoolhdah hukwa cha'núszun. 'Et huwa 'awhuz Corinth ts'ih nachatúsdal.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>'Aw nuhwhuba 'alha 'uhoont'ah whumoodih uzteleh hukwa cha'ts'ust'en. 'Et k'us ndet hoonáht'i hukw'u na'a 'un whuts'oolhzin. Bé 'alha 'uhoont'ah, 'i be Yak'usda ba nudelhúya 'et huwa.<span id="bookmarks24"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
