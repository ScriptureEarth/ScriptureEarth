<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Genesis 6</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = true;
var baseRef  = "caf-01-GEN-";


</script>
</head>

<body class="browser" dir="LTR" lang="crx">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Book'>&nbsp;&lt;&lt;&nbsp;</a></span>
  <span class="button"><a href='caf-01-GEN-005.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Genesis&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;6&nbsp;&nbsp;</a></span>
  <span class="button"><a href='caf-01-GEN-007.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='caf-02-MAT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Hoontsi' tune' hut'en 'ink'ez dune duba nuna'hudutni</div></div><a id="v1"></a>
<div class="m">
<div class="c-drop">6</div> Njan duhooja hukw'elh'az 'et hoh dune hulan ndi yun k'ut huzli 'ink'ez hubutse'kah yahonle.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>'Et hoh Yak'usda (Elohim) buye'kah 'en ndunnah dunekah hubutse'kah 'en hubunilh'en. Tube hinzoo hunul'en, 'et hoh ndan hubuka' huninzun 'ink'ez dahunelts'uk hoh hubu'at yahanle.<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>'Et Moodihti (Yahweh) 'utni, “Sunududeh, 'en 'ilhuz wheni 'aw dune bulh 'o 'un 'aw 'uhoneh ghait'ah. Dune yust'e hinli ho' hint'ah 'et huwa hubudzin 120 bube naoodezut.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>'Et 'uda da njan yun k'ut dune hincha hanle. 'Et hukw'elh'az Yak'usda (Elohim) hubuye'kah 'en ndunah dune hubutse'kah 'en hubuzkeh yahonle. 'En 'uhint'ah hube whunujut ndannah 'uda dune hincha hanle.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>'Et Moodihti (Yahweh) njan yun k'ut whunalh'en dune be hoontsi' 'i tube hooncha, 'ink'ez ts'iyawh hiye naninezulh 'i hubudzi tuz 'i hoontsi' zeh 'uhet'ilh.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Moodihti (Yahweh) 'en budzi ndesda suli njan yun k'ut dune whulhtsi huwa. 'Ink'ez tube hoh budzi ndesda.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>'Et Moodihti (Yahweh) 'utni, “Ch'ahoolah whutelhtsilh, dune njan yun k'ut 'obusdla 'en 'ahunelht'et dune, khunai, yun nulh'as, 'ink'ez yaz whudut'ai 'i chah. Ndi ts'iyawh 'obusdla 'et huwa tube sudzi ndesda.”<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>'Et whunts'i Noah 'en Moodihti (Yahweh) bunalh ndi ye nets'un unzoo 'et nahoo'ai.<span id="bookmarks8"></span></div>

<div class="s"><div id="s2">Noah 'en Yak'usda (Elohim) yuba soo 'uja</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Noah ts'u hainde hukw'e'eduguz 'et 'uhoont'ah. Noah 'en 'aw buk'eholts'it hoolah. Soo ts'ih nus hainzut ts'ih'un unli. Noah 'en Yak'usda (Elohim) yulh 'ínt'ah.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Noah buye'kah 'en tahult'oh 'uhint'ah: Shem, Ham, 'ink'ez Japheth.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Yak'usda (Elohim) bunalh ndi yun k'ut ndulhcho dune tinta' honilh'en 'ink'ez yun k'ut hoontsi' tune' whut'en, 'i be whudezbun.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>'Et Yak'usda (Elohim) njan yun k'ut 'et whunilh'en hoh 'alha tube tinta' whunt'en. Dune hinli hubuk'una'a ndi yun k'ut tube tinta' honilh'en.<span id="bookmarks12"></span></div>

<div class="s"><div id="s3">Ts'i cho 'ulya</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Yak'usda (Elohim) 'en Noah 'uyulhni, “Njan ts'iyawh ndai natujih 'aw 'et suba whulatah suli. Dune 'en hubulagha ts'ih ndi yun k'ut tube hoontsi' tune' whut'en. 'Et whunilh'en ndi yun k'ut bulh ts'iyawh ts'iya hubutelhtsilh.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Ndi duchun gopher hiyulhni, 'i be ts'i cho 'ónleh. 'Ink'ez bez ts'ih 'et lhelhdun whulai holhtsilh. Dzeh 'i be bez ts'ih 'ink'ez yoo'az ts'ih chah be hondzeh.<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>'Ink'ez 'et ndez na'a ndi ts'i cho 'i onleh: 450 feet 'et 'uhoolhyez, 'ink'ez 75 feet 'et 'uhoolhtel, 'ink'ez 45 feet naoodalhyez.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Ndi ts'i cho 'i windah chah bukado'alh. Njan huwa ndoh, 'et foot and a half whuyus ts'ih 'et 'ink'ez ndi ts'i cho buzih 'et da'dentan hukwa dontan. 'Ink'ez ndi ts'i cho 'et hukwa degha nyus ts'ih whuniz 'ink'ez degha nyoh whuniz 'ink'ez degha ndoh 'et chah niho'alh.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>'Et whunilh'en 'et si 'utesnilh, yun k'ut ndulhcho too hadutelhbilh. Yaz whuyah 'et ts'iyai whutelhtsilh. Ts'iyawh ndai ndi 'usjiz be ts'ukhuna bulh 'int'ah, 'i ts'iya tele. Ndi yun k'ut 'et ts'iyaini yatedlah.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>'Et whunts'i nyun nts'un sughunek ntl'adutes'alh. 'Ink'ez ndi ts'i cho bez tonya, nyun, nye'kah, n'at, 'ink'ez nye'kah hubu'atkah chah, 'en dulh 'óbolneh.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>'Ink'ez dant'i ts'iyawh khunai usjiz, 'i dulh 'olneh. Nankoh hoh ts'iyaini, 'i ndi ts'i cho bez daoonlelh, nyulh hahóona ka. 'Ilhuk'i hinli hoh dune 'ink'ez ts'ekoo chah.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Dant'i dut'ai lhelhyoo dedoh, ndi khunai lhelhyoo dedoh, 'ink'ez ts'iyai yun k'ut nulh'as lhelhyoo dedoh 'i chah nankoh hinli hoh nts'utelh'us huhóona ka.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>'Ink'ez nyun dant'i ts'uyi, 'i ts'iyai dedoh 'i 'ilhughonlelh, 'i mba ts'uyi tele, nyulh hedoh 'ink'ez ndi khunai chah.”<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Noah 'et nduja, nts'ena'a Yak'usda (Elohim) yuba nahezya, 'et ts'iyawh nduhóonla.<span id="bookmarks22"></span></div><div class="footer"><div class="footer-line"><span class="footer">© 2002-2015, Wycliffe Bible Translators, Inc., Orlando, FL 35862-8200 USA  (<a href="https://www.Wycliffe.org">www.Wycliffe.org</a>) — Visit <a href="https://www.scriptureearth.org/caf">www.ScriptureEarth.org/caf</a> for more Scripture resources in Southern Carrier.</span></div></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
