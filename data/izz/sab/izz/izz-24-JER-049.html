<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='izz-24-JER-050.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ozi ẹhu ndu Amọnu</div></div><a id="v1"></a>
<div class="m">
<div class="c-drop">49</div> A bya l'opfu ẹhu ndu Amọnu; wakwa iphe, oopfu; mbụ Chipfu:</div>
<div class="q top-spacing">?Bụ lẹ Ízurẹlu te enwedu</div>
<div class="q2">ụnwegirima unwoke tọo?</div>
<div class="q">?To nwedu onye e-ri iphe iya</div>
<div class="q2">tọo?</div>
<div class="q">?Dẹnu g'o gude Molẹku gbẹ</div>
<div class="q2">nata alị ndu Gadu;</div>
<div class="q2">ọ bụru okiphe iya?</div>
<div class="q">?Dẹnu g'o gude ndibe iya</div>
<div class="q2">bụru lẹ mkpụkpu iya</div>
<div class="q2">bẹ ẹphe bugbaa?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ọo ya bụ lẹ-a; wakwa iphe,</div>
<div class="q2">Chipfu epfu baa:</div>
<div class="q">Mu e-mechaa mee gẹ ndu</div>
<div class="q2">mkpụkpu Raba,</div>
<div class="q2">nọ l'alị ndu Amọnu nụma</div>
<div class="q2">mkpu ọgu.</div>
<div class="q">O -rwua mbọku ono bẹ Raba</div>
<div class="q2">a-bụru ikpọzu;</div>
<div class="q2">tẹme ụnwu mkpụkpu,</div>
<div class="q2">nọ-pheru iya</div>
<div class="q2">mgburugburu</div>
<div class="q2">etsufukọta l'ọku.</div>
<div class="q">Noo teke ndu Ízurẹlu a-chịfu</div>
<div class="q2">ndu shi chịfu phẹ nụ.</div>
<div class="q">Nokwa iphe, Chipfu eepfu bụ</div>
<div class="q2">ono.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Unu tụa ụzu-ẹkwa;</div>
<div class="q2">unubẹ ndu Hẹshibonu;</div>
<div class="q2">kẹle mkpụkpu Eyayi bẹ</div>
<div class="q2">e mebyishiakwaru!</div>
<div class="q">Unu chishikwaa mkpu ike;</div>
<div class="q2">unubẹ ndu bu lẹ Raba!</div>
<div class="q">Unu yekwaa uwe-aphụ</div>
<div class="q2">wata ara ẹkwa.</div>
<div class="q">Unu ekwoo gburugburu shia</div>
<div class="q2">ọwa-a yẹe ọphuu</div>
<div class="q2">l'ime npherenphere igbulọ</div>
<div class="q2">mkpụkpu unu ono;</div>
<div class="q2">kẹle Molẹku bẹ aa-kpụkwa</div>
<div class="q2">lẹ ndzụ lashịa alị ọzo;</div>
<div class="q2">yẹle ndu-uke,</div>
<div class="q2">agwajẹ iya nụ;</div>
<div class="q2">mẹ ndu-ishi iya.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>?Dẹnu g'o gude i gude</div>
<div class="q2">nsụda nsụda ngu eku</div>
<div class="q2">onwongu;</div>
<div class="q2">mbụ gụbe nwada e gudedu</div>
<div class="q2">ire ngu ẹka ono;</div>
<div class="q2">mbụ gụbe onye kpọru obu</div>
<div class="q2">ye l'ẹku ngu epfu sụ:</div>
<div class="q">?Bụ onye sụru mu eme gụnu?<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Lekwa; mu e-mechakwaa</div>
<div class="q2">mee gẹ ndzụ-agụgu</div>
<div class="q2">rwuta ngu.</div>
<div class="q">Ọ kwa Nnajịuphu epfu iya;</div>
<div class="q2">mbụ Chipfu,</div>
<div class="q2">bụ Ọkalibe-Kakọta-Ike.</div>
<div class="q">Ọ bụru ndu oo-shi l'ẹka</div>
<div class="q2">bụ ndu bupheru ngu</div>
<div class="q2">mgburugburu.</div>
<div class="q">G'unu hakpọo l'onye l'onye</div>
<div class="q2">bẹ aa-chịfu achịfu.</div>
<div class="q">Ọphu ọ dụdu onye</div>
<div class="q2">a-chị-phuta ndu</div>
<div class="q2">gbalawaru nụ azụ.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>“Ọle mu e-mechakwaa</div>
<div class="q2">dophu ndu Amọnu azụ</div>
<div class="q2">l'ọnodu phẹ.</div>
<div class="q">Nokwa iphe, Chipfu eepfu</div>
<div class="q2">bụ ono.”<span id="bookmarks6"></span></div>

<div class="s"><div id="s2">Ozi ẹhu ndu Ẹdomu</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>A bya l'opfu ẹhu ndu Edọmu;</div>
<div class="q2 top-spacing">wakwa iphe, oopfu;</div>
<div class="q2">mbụ Chipfu,</div>
<div class="q2">bụ Ọkalibe-Kakọta-Ike:</div>
<div class="q">“?Mmamiphe ta adụkpoedu</div>
<div class="q2">lẹ mkpụkpu Temanu</div>
<div class="q2">tọo?</div>
<div class="q">?Ọkpobe idzu bvụwaru</div>
<div class="q2">l'ẹka ndu maru eye</div>
<div class="q2">ọnu l'opfu tọo?</div>
<div class="q">Mmamiphe phẹ&nbsp;?o rehuwaru</div>
<div class="q2">erehu tọo?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Unubẹ ndu bu lẹ Dedanu;</div>
<div class="q2">unu ghakọbe gbalaa!</div>
<div class="q">Unu gbaba je edomia</div>
<div class="q2">onwunu l'ime ẹka dụ</div>
<div class="q2">omilomi;</div>
<div class="q2">kẹle mu gudekwa ọla-l'iswi</div>
<div class="q2">abyapfuta oshilọkpa</div>
<div class="q2">Ịso</div>
<div class="q2">lẹ teke mu abya iya anụ</div>
<div class="q2">aphụ-a.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ọ -bụru lẹ ndu awọ akpụru</div>
<div class="q2">vayịnu byapfutaru</div>
<div class="q2">ngu;</div>
<div class="q2">?ẹphe ta awọ-phodojedu</div>
<div class="q2">nwọphu dụ</div>
<div class="q2">nwolemole?</div>
<div class="q">Ndu-oshi -bya ibe ngu</div>
<div class="q2">l'ẹnyashi;</div>
<div class="q2">?tọ bụedupho iphe,</div>
<div class="q2">mkpa iya dụru phẹ bẹ</div>
<div class="q2">ẹphe e-wota kpoloko?<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Obenu l'oshilọkpa Ịso bẹ</div>
<div class="q2">mu gbabẹwaru ọto.</div>
<div class="q">Ẹka ono, ẹphe edomi edomi</div>
<div class="q2">ono bẹ mu kpuhawarụ</div>
<div class="q2">ghebe ọnu;</div>
<div class="q2">k'ọphu ẹphe tee</div>
<div class="q2">domikọtaedu onwophẹ.</div>
<div class="q">Ụnwegirima phẹ;</div>
<div class="q2">mẹkpoo abụbu phẹ;</div>
<div class="q2">mẹkpoo obutobu phẹ;</div>
<div class="q2">lakọtaru l'iswi;</div>
<div class="q2">tẹme ẹphebedua</div>
<div class="q2">chịhukwapho.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Pakwarụ ụnwu ogbee unu</div>
<div class="q2">haa;</div>
<div class="q2">kẹle mu e-me-a g'ẹphe</div>
<div class="q2">nọdu ndzụ!</div>
<div class="q">G'ụnwanyi unu, ji phẹ</div>
<div class="q2">nwụhuwaru chịru</div>
<div class="q2">ụpfu kwẹe l'ẹhu mu!”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Wakwa iphe, Chipfu epfu baa: “Ọ -bụru lẹ ndu agbadụru k'angụ iphe, shi l'okoro ono angụchaa iphe, shi iya nụ;&nbsp;?bụ gụnu a-kpa g'a haa unu g'a ta nụ unu aphụ? A taa hakwa unu g'a ta nụ unu aphụ. Unu ngụfutajekwa iphe, shi l'okoro ono;<span id="bookmarks12"></span> <a id="v13"></a><span class="v">13</span><span class="vsp">&nbsp;</span>kẹle-a; wakwa iphe, Chipfu epfu baa: Mu gudeakwa onwomu ria angụ sụ lẹ mkpụkpu Bọzura e-mechaa bụru ikpọzu; bya abụru iphe, aakpọ-yiru ukuvu. Mbụ l'ọo-bụru ochobu; bya abụru iphe, eephu l'iphu. Tẹme iphe, bụ mkpụkpu ọzo, nọkota l'alị ndu Ẹdomu a-bụkotaru ikpọzu jasụ l'ojejoje.”<span id="bookmarks13"></span></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>Mu nụmakwaru ozi,</div>
<div class="q2">Chipfu ziru.</div>
<div class="q">Onye-ozi bẹ e ziru g'ẹphe</div>
<div class="q2">jepfu ọhamoha sụ</div>
<div class="q2">phẹ-a:</div>
<div class="q">“Unu dzukọbekwa onwunu</div>
<div class="q2">bya etsoo phẹ ọgu!</div>
<div class="q">Unu gbalihukwa jeshia ọgu!”<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Kẹle-a; lekwa; mu mewaru;</div>
<div class="q2">ị ha nwanshịi l'echilabọ</div>
<div class="q2">ọhamoha;</div>
<div class="q2">ọphu ọ dụdu iphe,</div>
<div class="q2">ndiphe gụberu ngu.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọ kwa ebvu, i shi eyeje ndu</div>
<div class="q2">ọzo; yẹe eku-onwonye,</div>
<div class="q2">nọ ngu l'obu ono</div>
<div class="q2">dephuru ngu;</div>
<div class="q2">mbụ gụbe onye ono,</div>
<div class="q2">bu l'ime agbara-mkpuma</div>
<div class="q2">ono;</div>
<div class="q2">onye bu l'ẹka úbvú kakọta</div>
<div class="q2">l'eli.</div>
<div class="q">Ọ tọ dụkwa m'obeta i je</div>
<div class="q2">akpaa epfụne ngu</div>
<div class="q2">l'ephekerephe</div>
<div class="q2">ephekerephe gẹ k'ugo;</div>
<div class="q2">bẹ mu e-shikwa l'ẹka ono</div>
<div class="q2">mekọta ngu l'ị daa.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ndu Edọmu e-mechaa bụru</div>
<div class="q2">iphe,</div>
<div class="q2">aakpọ-yiru ukuvu.</div>
<div class="q">Iphe, bụkpoo ndu ghataru</div>
<div class="q2">phẹ nụ bẹ ishi anyi</div>
<div class="q2">ẹdzu.</div>
<div class="q">Ẹphe egude iya gbaahaa</div>
<div class="q2">mgbọnu; ọ bụru iphe,</div>
<div class="q2">a-kpa iya nụ bụ eze</div>
<div class="q2">iphe-ẹhuka ono,</div>
<div class="q2">a-dapfu phẹ nụ ono.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ọo ẹgube ono, e mebyishiru</div>
<div class="q2">mkpụkpu Sọdomu yẹe</div>
<div class="q2">Gọmóra ono;</div>
<div class="q2">bya emebyishia mkpụkpu</div>
<div class="q2">lẹ mkpụkpu,</div>
<div class="q2">nọgbaa phẹ lẹ mgboru ono;</div>
<div class="q2">nokwa g'ọ tọ dụdu onye</div>
<div class="q2">e-bu l'alị ndu Ẹdomu;</div>
<div class="q2">ọphu ọ dụdu onye e-me</div>
<div class="q2">iya unuphu.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>“Lekwa-a! Ọ kwa g'oduma</div>
<div class="q2">shi l'ọswa,</div>
<div class="q2">nọ l'agụga ẹnyimu Jiọ́danu</div>
<div class="q2">kwofuta;</div>
<div class="q2">bya adapfu atụru,</div>
<div class="q2">dọru l'ọdu atụru,</div>
<div class="q2">nri dụ shii bụkwapho</div>
<div class="q2">gẹ mu e-kwo</div>
<div class="q2">gburumu je achịfu</div>
<div class="q2">ndu Edọmu l'alị iya</div>
<div class="q2">l'ọtulupfu.</div>
<div class="q">?Bụ onye bẹ mu họtaru g'ọ</div>
<div class="q2">bụru onye mu a-tụ ẹka</div>
<div class="q2">g'o mee iphe ono?</div>
<div class="q">?Bụ onye dụ gẹ mu dụ?</div>
<div class="q">?Bụ onye sụru mu eku ikpe?</div>
<div class="q">?Bụ onye bụ onye eche atụru,</div>
<div class="q2">a-dụ ike pfụru gẹ mu</div>
<div class="q2">l'iya mee?”<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ọo ya bụ lẹ-a; unu nụmakwa</div>
<div class="q2">idzu,</div>
<div class="q2">Chipfu chịru lẹ ya e-me</div>
<div class="q2">ndu Edọmu; mbụ iphe,</div>
<div class="q2">ọ chịru lẹ ya e-me ndu</div>
<div class="q2">bu lẹ mkpụkpu Temanu.</div>
<div class="q">Ọ tọ dụkwa iphe, a-kpọshi</div>
<div class="q2">g'a ta kpụta ụnwu</div>
<div class="q2">atụru iya mẹ ụnwu</div>
<div class="q2">eghu iya kpụfu;</div>
<div class="q2">ndzụ erwuta ndu ọphu</div>
<div class="q2">phọduru nụ.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ọda, ọo-da teke ẹphe a-da</div>
<div class="q2">bẹ a-nmayichaa mgboko</div>
<div class="q2">anmayi.</div>
<div class="q">L'a nọdu lẹ mgboru</div>
<div class="q2">Eze-ẹnyimu Uswe-uswe</div>
<div class="q2">nụmachaa olu-ẹkwa</div>
<div class="q2">phẹ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Lenu! Ugo ephekwa raa</div>
<div class="q2">ephezeta l'alị.</div>
<div class="q">O woru ǹkù iya jashịa l'eli</div>
<div class="q2">mkpụkpu Bọzura.</div>
<div class="q">Lẹ mbọku ono bẹ obu ndu</div>
<div class="q2">Ojọgu ndu Edọmu</div>
<div class="q2">a-dụepho g'obu nwanyị,</div>
<div class="q2">ime eme.<span id="bookmarks22"></span></div>

<div class="s"><div id="s3">Ozi ẹhu Damasụkosu</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>A -bya l'opfu ẹhu ndu</div>
<div class="q2 top-spacing">Damasụkosu;</div>
<div class="q">“Ndu Hamatu yẹe ndu Apadu</div>
<div class="q2">bẹ e kpuakwarụ iphu</div>
<div class="q2">lẹ ntụ;</div>
<div class="q2">noo kẹle ẹphe nụmawaru</div>
<div class="q2">ẹjo nzi.</div>
<div class="q">Meji tọfuwaru phẹ.</div>
<div class="q">Ọkpoma aphụwaa phẹ</div>
<div class="q2">gbudugbudu</div>
<div class="q2">g'eze-ẹnyimu,</div>
<div class="q2">a swọngaru aswọnga.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ndu Damasụkosu bẹ ẹka</div>
<div class="q2">tụlwahuru.</div>
<div class="q">Ẹphe dakọbeakwaru</div>
<div class="q2">agbalawa agbala.</div>
<div class="q">Meji tọfuakwaru phẹ atọfu.</div>
<div class="q">Ẹjo iphe-ẹhuka gudeshiwaa</div>
<div class="q2">phẹ gẹ nwanyị,</div>
<div class="q2">ime eme.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>?Dẹnu g'o gude ọphu a</div>
<div class="q2">gwọbeduru mkpụkpu</div>
<div class="q2">ono,</div>
<div class="q2">a maru amaru ono?</div>
<div class="q">Mbụ mkpụkpu ono,</div>
<div class="q2">tụbaru mu l'ẹnya ono?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọo ya bụ lẹ-a; ụnwokorobya</div>
<div class="q2">phẹ a-nọdu ada pọopoo</div>
<div class="q2">l'ọma gbororo.</div>
<div class="q">Ndu Ojọgu phẹ l'ophu bẹ</div>
<div class="q2">ee-megbushibẹbe</div>
<div class="q2">mbọku ono.</div>
<div class="q">Nokwa iphe, Chipfu,</div>
<div class="q2">bụ</div>
<div class="q2">Ọkalibe-Kakọta-Ike</div>
<div class="q2">eepfu bụ ono.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Mu a-tụ ọku l'igbulọ</div>
<div class="q2">Damasụkosu;</div>
<div class="q2">l'ootsukọta iphe, bụ ụlo,</div>
<div class="q2">Bẹnu-Hadadu kpụru</div>
<div class="q2">kpụshia ike.”<span id="bookmarks27"></span></div>

<div class="s"><div id="s4">Ozi ẹhu Keda yẹe Hazọ</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>A -bya l'opfu ẹhu ndu Keda yẹe alị-eze ndu Hazọ, bụ ọphu Nebukadineza, bụ eze ndu Bábilọnu lwụ-kperu; wakwa iphe, oopfu; mbụ Chipfu, bụ Ọkalibe-Kakọta-Ike:</div>
<div class="q top-spacing">“Unu zelihu tsoo ndu Keda</div>
<div class="q2">ọgu!</div>
<div class="q">Unu mebyishia ndu shi</div>
<div class="q2">ụzo ẹnyanwu-awawa!<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ụlo phẹ, bụ ụlo ọphu e meru</div>
<div class="q2">l'ẹkwa;</div>
<div class="q2">yẹe eghu yẹe atụru phẹ bẹ</div>
<div class="q2">aa-tụko rwuta.</div>
<div class="q">L'aachịta ẹkwa phẹ;</div>
<div class="q2">yẹe iphemiphe,</div>
<div class="q2">ẹphe nweru enweru;</div>
<div class="q2">mẹkpoo ịnya-kamẹlu</div>
<div class="q2">phẹ.</div>
<div class="q">Ndiphe echi mkpu ekpu</div>
<div class="q2">phẹ sụ phẹ:</div>
<div class="q">‘Nggiri nọkwa l'ụzo</div>
<div class="q2">l'ẹkameka.’ ”<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Unu gbalakwaa agbala;</div>
<div class="q2">unu gbamihukwa</div>
<div class="q2">agbamihu!</div>
<div class="q">Unu jekwa anọdugbaa l'ọgba,</div>
<div class="q2">dụ omilomi;</div>
<div class="q2">unubẹ ndu bu lẹ Hazọ.</div>
<div class="q">Noo kẹle Nebukadineza,</div>
<div class="q2">bụ eze ndu Bábilọnu</div>
<div class="q2">chịakwaru idzu unu</div>
<div class="q2">k'ẹji;</div>
<div class="q2">bya epfubuwaa iphe,</div>
<div class="q2">oo-me unu.”<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Wakwa iphe, Chipfu epfu baa:</div>
<div class="q">“Unu zelihu tsoo ọha,</div>
<div class="q2">tụsaru ẹhu ọgu, bụ ọha,</div>
<div class="q2">bụ ọphu adụdu onye</div>
<div class="q2">ẹphe atsụ ebvu;</div>
<div class="q2">mbụ ọha,</div>
<div class="q2">ete nwedu ọguzo;</div>
<div class="q2">ọphu ọ kpọbeduru</div>
<div class="q2">mgbọrígwè;</div>
<div class="q2">tẹme ndibe iya buẹrupho</div>
<div class="q2">nọduru onwophẹ.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ịnya-kamẹlu phẹ bẹ</div>
<div class="q2">aa-kwachaa l'ọkwata.</div>
<div class="q">L'e rwutakwaphọ ikpoto eswi</div>
<div class="q2">phẹ l'ọgu.</div>
<div class="q">Iphe, bụ ndu bugba l'ọha,</div>
<div class="q2">dụ ẹnya bẹ mu e-wojerurọ</div>
<div class="q2">tụkaa lẹ phẹrephere.</div>
<div class="q">Mu eshi l'ụzo m'ụzo mee</div>
<div class="q2">g'oke iphe-ẹhuka</div>
<div class="q2">dapfu phẹ.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Mkpụkpu Hazọ l'e-mechaa</div>
<div class="q2">bụru ẹka nkụta-ọswa</div>
<div class="q2">a-dọjeru;</div>
<div class="q2">kẹle ọo-bụru ochobu</div>
<div class="q2">jasụ l'ojejoje.</div>
<div class="q">Ọ tọ dụdu onye byaru eburu</div>
<div class="q2">l'ẹka ono.</div>
<div class="q">Mbụ l'ọ tọ dụdu nwoke,</div>
<div class="q2">byaru akwabaa ya</div>
<div class="q2">unuphu buru.”<span id="bookmarks33"></span></div>

<div class="s"><div id="s5">Ozi ẹhu ndu Elamu</div></div><span id="bookmarks33"></span><a id="v34"></a>
<div class="p"><span class="v">34</span><span class="vsp">&nbsp;</span>Wakwa Opfu Chipfu, bụ ọphu rwuru Jieremaya onye mpfuchiru nchị l'opfu ẹhu ndu Elamu. Teke ọ nụmaru iya bụ lẹ ntsolọhu teke Zedekaya watarụ abụru eze ndu Jiuda.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wakwa iphe, oopfu; mbụ Chipfu,</div>
<div class="q2 top-spacing">bụ Ọkalibe-Kakọta-Ike:</div>
<div class="q">Lekwa; mu a-gbajikwa apfụ</div>
<div class="q2">ndu Elamu,</div>
<div class="q2">bụ iya bụ ẹka ike phẹ</div>
<div class="q2">kpajiru.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Iphe, mu e-me g'ọ dapfu</div>
<div class="q2">ndu Elamu bụ uzi</div>
<div class="q2">phẹrephere ẹno,</div>
<div class="q2">shigbaa lẹ mgburẹku</div>
<div class="q2">akpaminigwe uzi ẹno.</div>
<div class="q">Mu a-tụka phẹ;</div>
<div class="q2">ẹphe edzuru</div>
<div class="q2">phẹrephere uzi ẹno.</div>
<div class="q">Ọphu ọ dụkpodaa ọha,</div>
<div class="q2">nọnu bụ ẹka ndu</div>
<div class="q2">Elamu ataa gbachadaa</div>
<div class="q2">ọso ọgu laa.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Mu a-tụkashi ndu Elamu</div>
<div class="q2">nanụnanu l'iphu ndu</div>
<div class="q2">ọhogu phẹ;</div>
<div class="q2">mbụ l'iphu ndu achọ</div>
<div class="q2">ndzụ phẹ.</div>
<div class="q">Mu e-me g'ẹjo-iphe dapfu</div>
<div class="q2">phẹ;</div>
<div class="q2">mbụ lẹ mu a-tụ-koshi</div>
<div class="q2">phẹ oke ẹhu-eghu mu.</div>
<div class="q">Ọ kwa Chipfu epfu iya.</div>
<div class="q">Mu e-me g'e gude ogu-echi</div>
<div class="q2">achị phẹ</div>
<div class="q2">jasụ teke mu e-me g'ẹphe</div>
<div class="q2">ta adụhe.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Ẹka mu e-je ebvube aba-eze</div>
<div class="q2">mu bụ l'alị ndu Elamu.</div>
<div class="q">Mu emebyishia onye eze phẹ;</div>
<div class="q2">yẹe ndu-ishi phẹ.</div>
<div class="q">Ọ kwa Chipfu epfu iya.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>“Ọle mu e-mechakwaa</div>
<div class="q2">dophu ndu Elamu azụ</div>
<div class="q2">l'ọnodu phẹ l'atatiphu.</div>
<div class="q">Nokwa iphe, Chipfu eepfu</div>
<div class="q2">bụ ono.”<span id="bookmarks39"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
