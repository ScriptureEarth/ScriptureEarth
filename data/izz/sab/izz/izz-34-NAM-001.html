<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Nahumu 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = false;
var baseRef  = "izz-34-NAM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-33-MIC-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-33-MIC-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Nahumu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='izz-34-NAM-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-35-HAB-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt2"><span class="mt2">Ẹkwo</span></div>
<div class="mt"><span class="mt">Nahumu</span></div>
<div class="mt2"><span class="mt2">Onye Mpfuchiru Chileke</span></div>
<div class="b"></div>
<div class="b"></div><a id="v1"></a>
<div class="m">
<div class="c-drop">1</div> Ọwaa bụ ozi ẹhu mkpụkpu Ninive. Ẹkwo, e deru ọphulenya, ọ phụru; mbụ Nahumu onye Ẹlukoshi.<span id="bookmarks1"></span></div>

<div class="s"><div id="s1">Ẹhu-eghu Chipfu  l'opfu-ẹhu mkpụkpu Ninive</div></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Chipfu ekokwa okophoo.</div>
<div class="q">Mbụ lẹ Chipfu emelatajẹkwa</div>
<div class="q2">iphe, e meru iya.</div>
<div class="q">Sụ-a; Chipfu emelatajẹkwa</div>
<div class="q2">iphe, e meru iya;</div>
<div class="q2">tẹme ẹhu nọdu eghushije</div>
<div class="q2">iya eghu ike.</div>
<div class="q">Chipfu emelatajẹkwa ndu</div>
<div class="q2">achị iya lẹ njọ iphe,</div>
<div class="q2">ẹphe meru;</div>
<div class="q2">tẹme ọ nọdu ewojeru oke</div>
<div class="q2">ẹhu-eghu iya tụ-koshi</div>
<div class="q2">ndu ọhogu iya.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Chipfu bẹ ẹhu te eghujekwa</div>
<div class="q2">eghu ẹgwegwa;</div>
<div class="q2">ọkpehu pakwanaa ya ẹka.</div>
<div class="q">Chipfu taa hakwa</div>
<div class="q2">onye-ikpe nmarụ g'ọ tọ</div>
<div class="q2">nụ iya aphụ.</div>
<div class="q">Ọ tọgboru ụzo lẹ nswọ-re</div>
<div class="q2">phẹrephere yẹle oke</div>
<div class="q2">phẹrephere.</div>
<div class="q">Urwukpu l'ophu bụchakwaa</div>
<div class="q2">udzu ọkpa iya.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Eze-ẹnyimu bẹ ọobajeru mba</div>
<div class="q2">mee ya l'ọ tahụ;</div>
<div class="q2">ọ nọdu emejegbaa iphe,</div>
<div class="q2">bụkpoo ẹnyimu g'ẹphe</div>
<div class="q2">tashịhu.</div>
<div class="q">Alị Beshanu yẹle úbvú</div>
<div class="q2">Kamẹlu bẹ oomeje g'ọ</div>
<div class="q2">nwụlwashihuchaa;</div>
<div class="q2">tẹme ọ nọdu emeje</div>
<div class="q2">g'okoko, nọ l'úbvú</div>
<div class="q2">úbvú Lébanọnu</div>
<div class="q2">nwụlwashihukota.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>L'iphu iya bẹ úbvú úbvú</div>
<div class="q2">anọduje anma jiijiijii;</div>
<div class="q2">tẹme obvu obvu nọdu</div>
<div class="q2">adazehujechaa.</div>
<div class="q">Mgboko l'ophu anọduje anma</div>
<div class="q2">pyaapyaapyaa l'iphu iya;</div>
<div class="q2">mbụ eliphe l'ophu;</div>
<div class="q2">mẹkpoo iphemiphe,</div>
<div class="q2">bu iya nụ.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>?Bụ onye a-dụ ike pfụru</div>
<div class="q2">l'iphu iya mẹ ẹhu nọdu</div>
<div class="q2">eghushi iya eghu ike?</div>
<div class="q">?Bụ onye a-dụ ike pfụru</div>
<div class="q2">l'okpomọku,</div>
<div class="q2">dụ l'oke ẹhu-eghu</div>
<div class="q2">iya?</div>
<div class="q">Oke ẹhu-eghu iya adụje</div>
<div class="q2">g'onye e kpuru ọku;</div>
<div class="q2">mbụ lẹ mkpuma agbajẹ</div>
<div class="q2">yọgiri yọgiri l'iphu iya.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Chipfu dụkwa ree;</div>
<div class="q2">oo-gbobutajẹ nemadzụ</div>
<div class="q2">mẹ ọ -nọdu eje</div>
<div class="q2">iphe-ẹhuka.</div>
<div class="q">Ndu gbabarụ lẹ mkpula</div>
<div class="q2">iya je ezee ndzụ bẹ</div>
<div class="q2">ọonoduje eleta ẹnya.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Obenu l'oo-gude utso,</div>
<div class="q2">nyiru ẹgu mee gẹ ndu</div>
<div class="q2">Ninive chịhu.</div>
<div class="q">Ndu ọhogu iya bẹ ọo-chị ọso</div>
<div class="q2">chịba l'ẹka gbakọtaru</div>
<div class="q2">ọchii.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Iphe, bụkpoo ẹjo idzu,</div>
<div class="q2">unu achịru Chipfu bẹ</div>
<div class="q2">oo-mekọta g'ọ bụru</div>
<div class="q2">bugengu;</div>
<div class="q2">ọphu iphe-ẹhuka abyadụ</div>
<div class="q2">k'ugbo ẹbo.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ẹphe a-nmalahụ l'ẹpfukala</div>
<div class="q2">obvu; ẹphe angụa mẹe;</div>
<div class="q2">l'ọotsua phẹ atsụtsu;</div>
<div class="q2">ọku etsua phẹ g'ẹka ọku</div>
<div class="q2">etsu ẹswa ereshi</div>
<div class="q2">ọkponku.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Ọo l'echilabọ gụbe Ninive bẹ o nweru onye fụtaru nụ bya awata achịru Chipfu ẹjo idzu; tẹme ọ nọdu anọduje lẹ mgbazi g'e mee ẹjo-iphe.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Wakwa iphe, Chipfu epfu baa: “A makwarụ-a l'ike dụ phẹ tẹme ẹphe dụ igwerigwe; ọle ee-me g'ẹphe chịhu; ẹphe taa dụbaedu. A makwarụ-a lẹ mu meru ngu; ị nọdu eje iphe-ẹhuka; ọle mu tee medu g'i jebaa iphe-ẹhuka ọzo.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Nta-a bụ iphe, mu e-me bụ l'oke odogoro, ẹphe nyabẹru ngu l'olu ono bẹ mu a-nyafụ; bya anyakashịa ẹgbirigba ono, ẹphe tụru ngu ono.”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Chipfu tụakwaru ekemu ẹhu ngu sụ: “Awa ngu a-bvụkwa; ọ tọo dụedu ndu a-nọdu azakwadu ẹpha ngu. Mu e-mebyishi iphe, a pyịru apyịpyi; yẹle iphe, a kpụru akpụkpu dobegbaa l'ụlo agwa ngu. Mu abya atụa ilu doberu ngu; kẹle ị bụwaa ọgalemkpa.”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Lekpọdapho ẹnya l'eli úbvú ẹka phọ hụma ọkpa onye l'abya ezi ozi-ọma; mbụ onye ezi ozi nchị-adụ-doo. Bọkwaa ọbo-iphe ngu; gụbe Jiuda; l'i meeru Chipfu iphe, i riburu angụ l'ii-me; kẹle ndu ẹjo-iphe ta abyahẹkwa etso ngu ọgu. Ee-mebyishikọta phẹ rengurengu kpọ.<span id="bookmarks15"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
