<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='izz-24-JER-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ikpe, e kperu eze ndu l'eme ẹjo-ememe</div></div><a id="v1"></a>
<div class="m">
<div class="c-drop">22</div> Wakwa iphe, Chipfu epfu baa: “Je l'ibe eze ndu Jiuda je araa ozi-a arara l'ẹka ono:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Nụmakwa Opfu Chipfu; gụbe eze ndu Jiuda; mbụ gụbe onye nọ l'aba-eze Dévidi; gụbedua l'onwongu; mẹ ndu-ozi ngu; mẹkpoo ndibe ngu, bụ ndu eshije l'ọnu-abata-a abahụ.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Wakwa iphe, Chipfu epfu baa: Unu kpeje ikpe, pfụru nhamụnha; unu emeje iphe, pfụru ọto. Unu adzọtaje onye ana nfụ l'ẹka onye emekpa iya ẹhu. Unu ta adụkwa ewere; ọzoo omeliwe, unu e-meje ndu lwarụ alwalwa; ọzoo ndu enwedu nna; ọzoo ụnwanyi, ji phẹ anọedu ndzụ. Ọphu unu anọdujeshi l'ẹka-a gbua ndu adụdu iphe, ẹphe meru!<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kẹle-a; ọ -bụru l'unu jiru obu oyi mee iphe-a, mu sụru g'unu meje-a; bẹ eze ndu nọ l'aba-eze Dévidi; ẹphe lẹ ndu ejeru phẹ ozi; mẹ ndibe phẹ a-nọdu agba l'ụgbo-ịnya; mẹ l'eli ịnya eshi l'ọnu-abata ibe eze-a abata.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Obenu teke ọ bụ l'unu te emedu iphe, mu sụru g'unu mee; gẹ mu gudekwa onwomu riaru unu angụ; mbụ l'ibe eze-a e-mechakwaa bụru ochobu. Nokwa iphe, Chipfu eepfu bụ ono.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>“Kẹle-a; wakwa iphe, Chipfu epfu l'opfu ẹhu ibe eze ndu Jiuda: A makwarụ-a l'ị dụ g'alị Giladu l'ẹhu mu; ọzoo g'eli úbvú úbvú Lébanọnu. Obenu l'ọ tọ dụdu iphe, e-me gẹ mu te eme ngu g'ị dụ g'echiẹgu; mbụ gẹ mkpụkpu, e te bujeduru ebubu.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mu dobewaru ndu mmebyi iche g'ẹphe bya emebyia ngu. G'ẹphe ha l'onye l'onye e-gudegbaa ngwọgu phẹ. Ẹphe abya egbutsushia ẹguru oshi sida ngu ono; bya achịru iya ye l'ọku.<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>“Ikpoto nemadzụ, shigbaa l'ọha, dụ igwerigwe l'a-ghata lẹ mkpụkpu-a; ẹphe ajị nwibe phẹ sụ: ‘?Bụ gụnu meru iphe, Chipfu meru ẹgube iphe ọwa-a l'ẹhu oke mkpụkpu-a?’<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Aa-sụ phẹ l'iphe, kparụ iya nụ bụkwa l'ẹphe gwọberu ọgbandzu Chipfu, bụ Chileke phẹ; je awata ephozeru agwa; baahaarụ iya ẹja.”<span id="bookmarks9"></span></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Unu ta arakwa ẹkwa onye eze</div>
<div class="q2">ono, nwụhuru nụ ono!</div>
<div class="q">Ọphu unu emekwa</div>
<div class="q2">ẹkwa iya!</div>
<div class="q">Ọ bụchikwaa onye unu</div>
<div class="q2">a-kwa ẹkwa iya</div>
<div class="q2">kwashịa ya ike</div>
<div class="q2">bụ onye ọphu a kpụru</div>
<div class="q2">lẹ ndzụ laa ẹka ọzo.</div>
<div class="q">Noo kẹle ọ tọo lwabaẹdu;</div>
<div class="q2">ọphu ọohumabaedu</div>
<div class="q2">alị ẹka a nwụru iya ọzo.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Kẹle-a; wakwa gẹ Chipfu pfuru opfu ẹhu Shalumu nwa Jiosáya, bụ onye nọ-chiru ọkwa nna iya; bya abụru eze, ndu Jiuda; mbụ onye ono, tụgbuwaru l'ẹka-a: “Ọ tọo lwabaẹkwa.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ọ kwa l'ẹka ono, ẹphe kpụru iya lẹ ndzụ laa ono bẹ ọo-nọdu nwụhu. Ọ tọo hụmabaekwa alị ẹka-a ẹnya ọzo.”<span id="bookmarks12"></span></div><span id="bookmarks12"></span><a id="v13"></a>
<div class="q-vv top-spacing"><span class="v">13</span><span class="vsp">&nbsp;</span>Nshịo onye ono, akpụ</div>
<div class="q2">unuphu ibe eze iya l'ụzo,</div>
<div class="q2">apfụduru-ọto;</div>
<div class="q2">mbụ onye bụ l'ụzo,</div>
<div class="q2">apfụduru nhamụnha bẹ</div>
<div class="q2">o gude akpụ ụlo-eli iya;</div>
<div class="q2">onye meru ndu alị iya;</div>
<div class="q2">ẹphe nọdu eje ozi kẹ</div>
<div class="q2">mmanụ;</div>
<div class="q2">ọphu ọopfudu phẹ ụgwo</div>
<div class="q2">ozi phẹ.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ọ nọdu epfuje sụ: Mu a-kwa</div>
<div class="q2">unuphu ibe eze mu g'ọ</div>
<div class="q2">paa ẹka.</div>
<div class="q">Ya e-mee ụlo-eli iya g'ọ dụ ọsa.</div>
<div class="q">Ọ bya emee ya bya eyeshia</div>
<div class="q2">ya windo;</div>
<div class="q2">bya egude oshi sida gbaa</div>
<div class="q2">ya uko;</div>
<div class="q2">bya etee ya penti</div>
<div class="q2">uswe-uswe gude rwaa</div>
<div class="q2">ya.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>“?Bụ akụshi ụlo oshi sida</div>
<div class="q2">l'e-me g'ị bụru onye</div>
<div class="q2">eze tọo?</div>
<div class="q">Nna ngu;&nbsp;?to shidu eri nri;</div>
<div class="q2">angụ iphe,</div>
<div class="q2">aangụ angụngu?</div>
<div class="q">O nọdu ekpeje ikpe,</div>
<div class="q2">pfụru nhamụnha;</div>
<div class="q2">bya eme iphe,</div>
<div class="q2">pfụru ọto.</div>
<div class="q">Iphemiphe dụru iya lẹ ree.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ndu eje iphe-ẹhuka;</div>
<div class="q2">waa ndu adụdu g'ọ</div>
<div class="q2">dụ phẹ bẹ ọ gbaru</div>
<div class="q2">ọdzori;</div>
<div class="q2">ọ dụru iya lẹ ree.</div>
<div class="q">?Tọbudu iphe ono bụ l'onye-a</div>
<div class="q2">maru onye mu bụ?”</div>
<div class="q">Nokwa iphe, Chipfu eepfu.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Obenu lẹ gụbedua bẹ ẹnya</div>
<div class="q2">ngu;</div>
<div class="q2">yẹe ọkpoma ngu bụ</div>
<div class="q2">l'ẹka i phoberu iya</div>
<div class="q2">bụ l'eri urwu</div>
<div class="q2">ghẹlegheleghele;</div>
<div class="q2">yẹle egbu ndu adụdu</div>
<div class="q2">iphe, ẹphe meru;</div>
<div class="q2">yẹle eme nemadzụ</div>
<div class="q2">iphe-kpanganga yẹle</div>
<div class="q2">omeliwe.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ọo ya bụ lẹ-a; wakwa iphe, Chipfu epfu l'opfu ẹhu Jiehoyakimu, bụ nwa Jiosáya, bya abụru eze ndu Jiuda:</div>
<div class="q top-spacing">A taa rakwa ẹkwa iya sụ:</div>
<div class="q">Owiwo nwune mu nwoke-e!</div>
<div class="q">Owiwo nwune mu nwanyị-e!</div>
<div class="q">A taa rakwa ẹkwa iya sụ:</div>
<div class="q">Owiwo onye nwe mu nụ-e!</div>
<div class="q">Owiwo ẹguru onye-a!<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ee-li iya g'onye eli</div>
<div class="q2">nkapfụ-ịgara.</div>
<div class="q">Mbụ l'ọo wuruwuru bẹ</div>
<div class="q2">aa-lọ iya lọta</div>
<div class="q2">je etuphaa l'azụ mkpụkpu</div>
<div class="q2">Jierúsalẹmu.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>“Jekwa l'úbvú úbvú Lébanọnu</div>
<div class="q2">je echia mkpu!</div>
<div class="q">Gẹ ndu alị Beshanu</div>
<div class="q2">nụmakwa olu ngu!</div>
<div class="q">Jekwa anọdu l'eli úbvú úbvú</div>
<div class="q2">Abarimu chia mkpu;</div>
<div class="q2">kẹle ndu gụ l'ẹphe</div>
<div class="q2">tụgbaru bụru nanụ</div>
<div class="q2">bẹ e gbushichaakwaru</div>
<div class="q2">g'ẹphe ha.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Mu kakwaru ngu teke ono,</div>
<div class="q2">i shi dobesụ l'ọ tọ dụdu</div>
<div class="q2">iphe,</div>
<div class="q2">byaru eme ngu nụ ono.</div>
<div class="q">Ị sụle-a l'i tii yedu ọnu.</div>
<div class="q">Ọ kpọkwa g'i shi teke ị bụ</div>
<div class="q2">okorọbya meta bụ ono.</div>
<div class="q">I tiki meswekwaa iphe,</div>
<div class="q2">mu sụru g'i mee.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Phẹrephere a-tụko ndu</div>
<div class="q2">echeru ngu atụru pata.</div>
<div class="q">L'a tụko ndu gụ l'ẹphe</div>
<div class="q2">tụgbaru bụru nanụ</div>
<div class="q2">kpụa lẹ ndzụ.</div>
<div class="q">Noo teke iphere e-gude ngu;</div>
<div class="q2">l'e woru ngu iphu kpua</div>
<div class="q2">lẹ ntụ.</div>
<div class="q">Ọ bụru iphe, kparụ iya nụ</div>
<div class="q2">bụ ẹjo-iphe, iimegbabẹ.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Unubẹ ndu bu l'úbvú úbvú</div>
<div class="q2">Lébanọnu;</div>
<div class="q2">mbụ ndu kparụ ẹpfune</div>
<div class="q2">l'ụlo, a kụru l'oshi-sida;</div>
<div class="q2">ẹgube ude,</div>
<div class="q2">unu e-mechakwanaa</div>
<div class="q2">tsụa teke iphe-ẹhuka</div>
<div class="q2">azụ unu gburumu</div>
<div class="q2">pfụurii;</div>
<div class="q2">mbụ meahaa unu ẹhuka gẹ</div>
<div class="q2">nwanyị, ime eme!”<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Wakwa iphe, Chipfu epfu baa: “Eshinu mu nọ ndzụ gẹ mu nọ iya-a; bẹ ọ tọ dụkwa m'obeta gụbe Jiehoyakinu, nwa Jiehoyakimu, bụ eze, ndu Jiuda bụru echi-ọhubama, mu gba l'ẹkutara mu; mu agbafụlekwa ngu-a.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Mu e-woru ngu ye l'ẹka ndu achọ ndzụ ngu; mbụ ndu ịitsu ebvu; mbụ l'ẹka Nebukadineza, bụ eze ndu Bábilọnu; yẹle ẹka ndu Bábilọnu.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Mu e-tuphakpọe ngu phọ etupha; gụ lẹ ne, nwụru ngu nụ; je echie unu l'alị ẹka ọzo; ẹka abụdu ẹka a nwụru ngu; ọphu ọ bụdu ẹka a nwụru ne ngu. Ọ bụru l'ẹka ono bẹ unu n'ẹbo a-nọdu nwụhu.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Unu ta abyadụ alaphu azụ l'alị ono, a-nọdu agụ unu alwalwa ono.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Jiehoyakinu-a;&nbsp;?ọ bụ ite-ụrwa, tụkpohuru nụ, a jịkaru ajịka tọo? Mbụ iphe, adụdu onye ọ dụ ree?&nbsp;?Bụ gụnu meru g'o gude a chịru yẹe ụnwegirima ibe iya etuphashia; je eworu phẹ chịru ye l'alị ẹka ẹphe amadụ?<span id="bookmarks28"></span></div><span id="bookmarks28"></span><a id="v29"></a>
<div class="q-vv top-spacing"><span class="v">29</span><span class="vsp">&nbsp;</span>Gụbe alị! Alị! Alị! Nụmakwa</div>
<div class="q2">Opfu Chipfu!<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Dee nwoke-a l'ẹkwo l'ọ bụ</div>
<div class="q2">onye enwedu nwa;</div>
<div class="q2">onye iphe ta adụduru lẹ</div>
<div class="q2">ree teke ọ nọ ndzụ.</div>
<div class="q">Noo kẹle ọ tọ dụdu awa</div>
<div class="q2">iya ọphu iphe,</div>
<div class="q2">byaru adụru lẹ ree.</div>
<div class="q">Ọphu ọ dụdu onye ọphu</div>
<div class="q2">byaru anọdu l'aba-eze</div>
<div class="q2">Dévidi.</div>
<div class="q">Mbụ l'ọ tọ dụdu onye</div>
<div class="q2">ọphu byaru abụru</div>
<div class="q2">eze ndu Jiuda.”<span id="bookmarks30"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
