<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 118</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-117.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;118&nbsp;&nbsp;</a></span>
  <span class="button"><a href='izz-19-PSA-119.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">118</div> Unu kele Chipfu ekele l'ọ</div>
<div class="q2 top-spacing">bụ onye ọma;</div>
<div class="q2">kẹle n-yemobu iya anọje</div>
<div class="q2">jasụ l'ojejoje.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Gẹ ndu Ízurẹlu tụko sụ:</div>
<div class="q">“N-yemobu iya anọje jasụ</div>
<div class="q2">l'ojejoje.”<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Gẹ ndibe Erọnu tụkokwapho</div>
<div class="q2">sụ:</div>
<div class="q">“N-yemobu iya anọje</div>
<div class="q2">jasụ l'ojejoje.”<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Gẹ ndu atsụ Chipfu ebvu</div>
<div class="q2">sụkwapho:</div>
<div class="q">“N-yemobu iya anọje jasụ</div>
<div class="q2">l'ojejoje.”<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Teke mu eje iphe-ẹhuka bẹ mu</div>
<div class="q2">rakuru Chipfu.</div>
<div class="q">Ọ zaa mu ẹnu bya emee mu;</div>
<div class="q2">mu nweru onwomu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Chipfu nọ-kubewa mu;</div>
<div class="q2">ọphu ndzụ agụdu mu.</div>
<div class="q">?Bụkwanu gụnu bẹ nemadzụ</div>
<div class="q2">mmanụ sụru mu emebata?<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Chipfu nọ-kube mu;</div>
<div class="q2">ọo yẹbedua bụ onye</div>
<div class="q2">n-yemẹka mu.</div>
<div class="q">Mu e-mechaa gude ẹnya mu</div>
<div class="q2">hụma l'e mekperu ndu</div>
<div class="q2">mu dụ ashị.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Anọdu l'ime Chipfu ezeru</div>
<div class="q2">ndzụ kakwa ree eme</div>
<div class="q2">l'adakobe nemadzụ.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Anọdu l'ime Chipfu ezeru</div>
<div class="q2">ndzụ kakwa ree eme</div>
<div class="q2">l'adakobe ndu-ishi.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Iphe, bụ ọhamoha kepheru</div>
<div class="q2">mu mgburugburu etso</div>
<div class="q2">mu ọgu;</div>
<div class="q2">ọle mu gude ẹpha Chipfu</div>
<div class="q2">lwụ-kpekọta phẹ</div>
<div class="q2">g'ẹphe ha.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ẹphe nọ mu ibe k'ẹbo ẹbo;</div>
<div class="q2">ọle mu gude ẹpha Chipfu</div>
<div class="q2">lwụ-kpekọta phẹ</div>
<div class="q2">g'ẹphe ha.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ẹphe ripyabẹru mu g'ẹnwu;</div>
<div class="q2">ọle ẹphe meẹkwarupho</div>
<div class="q2">kpuru-kpuru-kpuru</div>
<div class="q2">l'alị nwụshihukota</div>
<div class="q2">g'ekperema ọkponku,</div>
<div class="q2">ọku tsupyashịru.</div>
<div class="q">Ọ bụru ẹpha Chipfu bẹ mu</div>
<div class="q2">gude lwụ-kpekọta phẹ</div>
<div class="q2">g'ẹphe ha.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>E nwuru mu daphuu nwuphu</div>
<div class="q2">azụ; mu bya ada iko;</div>
<div class="q2">obenu lẹ Chipfu yeru mu ẹka.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ọo Chipfu bụ ike mu;</div>
<div class="q2">bya abụru onye mu</div>
<div class="q2">agụ-ku l'ebvu.</div>
<div class="q">Ọo ya bụ onye adzọje mu nụ.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Olu ẹhu-ụtso yẹe agbọ ọgboo</div>
<div class="q2">bẹ ada wọowoowoo</div>
<div class="q2">l'ẹka ndu pfụberekoto</div>
<div class="q2">nọ.</div>
<div class="q">Ẹphe tụko epfu sụ: “Chipfu</div>
<div class="q2">gudeakwa ẹkutara iya</div>
<div class="q2">mee iphe parụ ẹka.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọ kwa ẹkutara Chipfu bẹ ọ</div>
<div class="q2">paliru imeli.</div>
<div class="q">O gude ẹkutara iya ono mee</div>
<div class="q2">iphe, parụ ẹka.”<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Mu ta anwụhudu;</div>
<div class="q2">mu a-dzụru ndzụ pfukashịa</div>
<div class="q2">iphe,</div>
<div class="q2">Chipfu meru mu g'a</div>
<div class="q2">nụma-dzuru.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Chipfu hụ̀waru mu ahụ̀hù</div>
<div class="q2">hụshia mu ike;</div>
<div class="q2">ọle o to kwedu g'ọnwu</div>
<div class="q2">gbua mu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Kpọhanaaru mu ọguzo</div>
<div class="q2">apfụbekoto;</div>
<div class="q2">gẹ mu shi iya bahụ je etua</div>
<div class="q2">Chipfu ẹpha.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ọwa-a bụ ọguzo kẹ Chipfu.</div>
<div class="q">Ọ bụ ẹka ndu pfụberekoto</div>
<div class="q2">eshije abahụ.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Mu e-kele ngu ekele l'ị</div>
<div class="q2">zarụ mu ẹnu.</div>
<div class="q">Nta-a bẹ ị bụwaa onye adzọje</div>
<div class="q2">mu nụ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Mkpuma, ndu akpụ</div>
<div class="q2">ụlo jịkaru; mechaarụ</div>
<div class="q2">bya abụru mkpuma,</div>
<div class="q2">gude ụlo.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ono bụru iphe, Chipfu meru.</div>
<div class="q">Ọ dụ anyi biribiri l'ẹnya.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ntanụ-a bụ mbọku,</div>
<div class="q2">Chipfu meru.</div>
<div class="q">G'ẹhu tsọo anyi ụtso;</div>
<div class="q2">anyi etekwaphọ ẹswa</div>
<div class="q2">ntanụ ono!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Jiko Chipfu; dzọtanu anyi!</div>
<div class="q">Mekwaa g'iphemiphe,</div>
<div class="q2">anyi eme bụkotaru anyi</div>
<div class="q2">ụpete; gụbe Chipfu!<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọnu-ọma bẹ a gọru nụ onye</div>
<div class="q2">ono,</div>
<div class="q2">bụ Chipfu ziru iya g'ọ</div>
<div class="q2">bya ono.</div>
<div class="q">Anyi gbẹ l'ụlo Chipfu agọru</div>
<div class="q2">ngu ọnu-ọma.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ọ kwa Chipfu bụ Chileke.</div>
<div class="q">O meakwaru g'ìphóró,</div>
<div class="q2">shi iya l'ẹka nwuaru anyi.</div>
<div class="q">Unu tụa anụ, unu gude abya</div>
<div class="q2">egweru Chipfu ngwẹja eri;</div>
<div class="q2">kpụta bya lẹ mgboru mpu,</div>
<div class="q2">a nmabẹru</div>
<div class="q2">l'ọru-ngwẹja iya.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ọo ngu bụ Chileke mu;</div>
<div class="q2">ọ bụru ngu bẹ mu</div>
<div class="q2">a-nọdu ekele ekele.</div>
<div class="q">Ọo ngu bụ Chileke mu;</div>
<div class="q2">ọo ya bụ l'ọo ngu bẹ</div>
<div class="q2">mu a-nọdu ekutse.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Jiko unu kele Chipfu ekele</div>
<div class="q2">l'ọ bụ onye ọma.</div>
<div class="q">Tẹme n-yemobu iya nọdu</div>
<div class="q2">anọje jasụ l'ojejoje.<span id="bookmarks29"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
