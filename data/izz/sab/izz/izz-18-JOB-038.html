<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jiobu 38</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "izz-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-18-JOB-037.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jiobu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;38&nbsp;&nbsp;</a></span>
  <span class="button"><a href='izz-18-JOB-039.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Chipfu watarụ eye ọnu</div></div><a id="v1"></a>
<div class="m">
<div class="c-drop">38</div> Tọbudu iya bụ; a nọnyaepho; oke phẹrephere wata ezizi. Chipfu gbẹ l'oke phẹrephere ono wata eyeru Jiobu ọnu. Ọ sụ Jiobu:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>?Bụ onye epfu iphe phọ?</div>
<div class="q">?Bụ onye woru enweru</div>
<div class="q2">egomunggo mu rwụtoshia;</div>
<div class="q2">l'ẹbe abụ l'onye ọbu maru iphe,</div>
<div class="q2">oopfu?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Rịkota onwongu gẹ nwoke;</div>
<div class="q2">gẹ mu bya ajịa ngu ajị!</div>
<div class="q">Ọ kwa g'ị zajẹ mu iya!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Sụ-a;&nbsp;?bụ awe bẹ ị nọ teke</div>
<div class="q2">mu tụru ọkpa mgboko-a</div>
<div class="q2">l'ophu?</div>
<div class="q">Karụ mu iya; m'ọ bụru l'o</div>
<div class="q2">doru ngu ẹnya!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>?Bụ onye tụru iya ọnyeka sụ</div>
<div class="q2">l'ọwa-a g'ọo-habe baa?</div>
<div class="q2">?Ị maru iya?</div>
<div class="q">?Bụ onye gude eri tụa l'uswekete</div>
<div class="q2">iya?<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>?Bụ lẹ gụnu bẹ a kpọbechaaru</div>
<div class="q2">ọkpa iya?</div>
<div class="q">Tọo&nbsp;?bụ onye gbuberu ishi</div>
<div class="q2">mkpuma, gude mgboko;<span id="bookmarks6"></span></div><span id="bookmarks6"></span><a id="v7"></a>
<div class="q2-v"><span class="v">7</span><span class="vsp">&nbsp;</span>mbụ teke ono, e mechaarụ;</div>
<div class="q2">kpokpode nchi-abọhu tụ</div>
<div class="q2">ụzu wata agụ ebvu;</div>
<div class="q2">ụnwu-ojozi-imigwe g'ẹphe</div>
<div class="q2">hakọta gbọaha kwakokoo.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>?Bụ onye gụru ụzo gburumu</div>
<div class="q2">gụ-buru eze-ẹnyimu ye</div>
<div class="q2">l'azụ teke ono, o meru</div>
<div class="q2">kpukungu kpofuta l'ẹpho</div>
<div class="q2">ne iya ono?<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Noo teke mu woru</div>
<div class="q2">urwukpu mee uwe yee ya;</div>
<div class="q2">bya eworu tsụkiribaa</div>
<div class="q2">ọchii phụa ya g'ẹkwa;<span id="bookmarks9"></span></div><span id="bookmarks9"></span><a id="v10"></a>
<div class="q2-vv"><span class="v">10</span><span class="vsp">&nbsp;</span>bya akpaaru iya oke</div>
<div class="q2">ẹka oo-jeberu;</div>
<div class="q2">bya asụ-chia ya woru iya</div>
<div class="q2">gụa kpụkpurukpu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Noo teke mu sụru: “Lekwa</div>
<div class="q2">ẹka ii-jeberu; ba ghatakwa</div>
<div class="q2">ẹka ono!</div>
<div class="q">Lekwa ẹka akparamini</div>
<div class="q2">ngu e-ku onwiya</div>
<div class="q2">jeberu gbụru.”<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>?Ị sụjewaru nchi-abọhu</div>
<div class="q2">l'ọwa-a iphe, oo-me baa?</div>
<div class="q">?Ọzoo karụ gẹregere ụtsu</div>
<div class="q2">l'ọwa-a ẹka rwuberu iya nụ</div>
<div class="q2">baa?<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>?Ị sụjewaru iya g'o je</div>
<div class="q2">egudegbaa ẹka l'igburọnu</div>
<div class="q2">igburọnu mgboko</div>
<div class="q2">jia ya phulaphula jịshia ya</div>
<div class="q2">ndu ẹjo-iphe?<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Mgboko l'ophu kpụru</div>
<div class="q2">oronmono g'ụrwa, e gude</div>
<div class="q2">eme ọhubama;</div>
<div class="q2">tẹme ọ nọdu adụje rwarịi</div>
<div class="q2">g'uwe.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ndu ẹjo-iphe bẹ e te</div>
<div class="q2">ekwedu g'ìphóró dụru;</div>
<div class="q2">tẹme a nyakwoshichaa phẹ</div>
<div class="q2">ẹka ẹphe shi palichawa</div>
<div class="q2">ephekerephe.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>?I jejewaru ije jerwua</div>
<div class="q2">ẹka oke-ẹnyimu agba</div>
<div class="q2">dẹredere?</div>
<div class="q">?I jejewaru ije l'ẹka ẹnyimu</div>
<div class="q2">bụ ụtubuku?<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>?E goshijewaru ngu</div>
<div class="q2">ọnu-abata alị-maa?</div>
<div class="q">?Ị hụmajewaru ẹka eeshije</div>
<div class="q2">abahụ l'onyonyo ọnwu?<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>?Ị rịjekpowaru iya;</div>
<div class="q2">o doo ngu ẹnya sụ gẹ</div>
<div class="q2">mgboko-a l'ophu habe</div>
<div class="q2">phorokotoko?</div>
<div class="q">Karụ mu iya mẹ ọ -bụru l'ị</div>
<div class="q2">tụkoru iphemiphe-a</div>
<div class="q2">makọtaru!<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>?Bụ awe bẹ eeshije eje</div>
<div class="q2">ẹka ìphóró bu?</div>
<div class="q">?Bụ awe bẹ ọchii chịru</div>
<div class="q2">ụpfu yee?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>?Ị dụ-a ike dua ndu ono</div>
<div class="q2">g'ẹphe lagbaa ẹka ẹphe</div>
<div class="q2">shigbaa?</div>
<div class="q">?Ị maru ụzo, eeshije eje ẹka</div>
<div class="q2">ẹphe akwajẹ?<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Mu maru-a l'ị makọtaru</div>
<div class="q2">iphemiphe ono;</div>
<div class="q2">eshinu a nwụadaru ngu</div>
<div class="q2">tẹme e mee iphemiphe ono.</div>
<div class="q">Ị nọwaru ndzụ nọgbawaa</div>
<div class="q2">apha, dụ igwerigwe!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>?Ị bahụjewaru l'ụlo ẹka</div>
<div class="q2">aakụbeje aka-mini-sunoo?</div>
<div class="q">Tọo&nbsp;?ị hụmajewaru ụlo</div>
<div class="q2">ọphu aakụbeje ire egbigwe,<span id="bookmarks22"></span></div><span id="bookmarks22"></span><a id="v23"></a>
<div class="q2-vv"><span class="v">23</span><span class="vsp">&nbsp;</span>bụro iphe, mu doberu</div>
<div class="q2">kwabẹru teke iphe-ẹhuka a-bya;</div>
<div class="q2">mbụ kwabẹru mbọku ọgu</div>
<div class="q2">a-da.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>?Dẹnu gbororo, eeshije eje</div>
<div class="q2">ẹka ìphóró futaru;</div>
<div class="q2">ọzoo ẹka phẹrephere ụzo</div>
<div class="q2">ẹnyanwu-awawa</div>
<div class="q2">eshije dzuru mgboko?<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>?Bụ onye gbuwaru ọswawara</div>
<div class="q2">tọgbo;</div>
<div class="q2">ọ bụru ụzo, mini eshije edze;</div>
<div class="q2">bya atọgboru egbigwe ụzo,</div>
<div class="q2">ọo-nọdu eshi.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọ nọdu egudeje iya agba</div>
<div class="q2">mini l'ẹka nemadzụ te</div>
<div class="q2">ebudu ebubu;</div>
<div class="q2">mbụ echiẹgu, adụdu onye</div>
<div class="q2">bu iya nụ;<span id="bookmarks26"></span></div><span id="bookmarks26"></span><a id="v27"></a>
<div class="q2-vv"><span class="v">27</span><span class="vsp">&nbsp;</span>gude iya mee gẹ ncharacha</div>
<div class="q2">alị, adụdu iphe, dụ iya nụ</div>
<div class="q2">ngu-jia ẹpho wata</div>
<div class="q2">efushi ẹswa ọ̀phúú.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Mini ono, igwe edzeje ono;</div>
<div class="q2">?o nweru nna tọo?</div>
<div class="q">Mbụ-a&nbsp;?bụ onye nwụru iji,</div>
<div class="q2">akwa akwakwa?<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>?Bụ nwanyị ole nwụru</div>
<div class="q2">mkpukorophu mini oyi?</div>
<div class="q">?Bụ onye tsụru ime</div>
<div class="q2">mkpukorophu iji mini ono,</div>
<div class="q2">eshije l'imigwe adashịhu ono,<span id="bookmarks29"></span></div><span id="bookmarks29"></span><a id="v30"></a>
<div class="q2-vv"><span class="v">30</span><span class="vsp">&nbsp;</span>bụ iya emeje mini l'ọ</div>
<div class="q2">kpụkoo ophu dụ</div>
<div class="q2">gẹ mkpuma;</div>
<div class="q2">mbarabata ogbumini ahụkoo</div>
<div class="q2">ahụko?<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>?Ịi-dụ-a ike swikọbe</div>
<div class="q2">kpokpode, Puleyadesu?</div>
<div class="q">Tọo&nbsp;?ị dụ ike atọshi</div>
<div class="q2">kpokpode, Orayọnu</div>
<div class="q2">g'ọ nọdu nanụ nanụ?<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>?Ị dụ ike eme kpokpode,</div>
<div class="q2">dụgbaa nụ g'ẹphe</div>
<div class="q2">fụtaje teke gbaru phẹ nụ?</div>
<div class="q">Tọo&nbsp;?ị dụ ike edu kpokpode,</div>
<div class="q2">Beya; yẹe ụnwu iya?<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>?Ị maru ekemu, a tụru doberu</div>
<div class="q2">iphe, bu l'imigwe?</div>
<div class="q">?Ị-dụ ike mee g'ọ bụru g'ọ</div>
<div class="q2">dụ l'imigwe bụ g'ọ-dụ l'eliphe?<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>?Ị dụ ike ara ọ́rà g'o rwua</div>
<div class="q2">ẹka urwukpu nọ;</div>
<div class="q2">ọzoo g'ị ratsua mini</div>
<div class="q2">l'a-gba utso, e-ri ngu nụ?<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>?Bụ ngu atụfuje ire egbigwe</div>
<div class="q2">g'o tsoru ụzo iya?</div>
<div class="q">Ẹphe -jeshia;&nbsp;?ẹphe abya asụ</div>
<div class="q2">ngu l'ẹphe ejeakwa ozi,</div>
<div class="q2">i ziru phẹ?<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>?Bụ onye nụru ọkpoma</div>
<div class="q2">egomunggo;</div>
<div class="q2">bya emee g'iphe doje</div>
<div class="q2">uche ẹnya?<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>?Bụ onye bẹ mmamiphe</div>
<div class="q2">iya rwuru k'agụje</div>
<div class="q2">urwukpu ọgu?</div>
<div class="q">?Bụ onye awụshije itemini,</div>
<div class="q2">sụru l'imigwe;<span id="bookmarks37"></span></div><span id="bookmarks37"></span><a id="v38"></a>
<div class="q2-vv"><span class="v">38</span><span class="vsp">&nbsp;</span>mẹ urwuku hukọepho</div>
<div class="q2">ahụko; bya anmaa agbadagba.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>“?Bụ ngu ejeje akparu</div>
<div class="q2">nyee oduma nri;</div>
<div class="q2">bya anụ-jije ụnwu iya</div>
<div class="q2">ẹpho g'ẹgu ta agụhe phẹ;<span id="bookmarks39"></span></div><span id="bookmarks39"></span><a id="v40"></a>
<div class="q2-vv"><span class="v">40</span><span class="vsp">&nbsp;</span>m'ẹphe tụko nọdu</div>
<div class="q2">l'ime ọgba phẹ;</div>
<div class="q2">ọzoo l'ẹphe tụkoru geparu</div>
<div class="q2">l'ote ẹka ẹphe e-gbu anụ?<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>?Bụ onye anụje okpoko-ọ́hà</div>
<div class="q2">nri, ẹphe erije;</div>
<div class="q2">teke ono, ụnwu iya</div>
<div class="q2">anọduje echiru Chileke</div>
<div class="q2">mkpu nri tsoru</div>
<div class="q2">ẹkameka aghaphe achọ</div>
<div class="q2">nri, ẹphe e-ri?”<span id="bookmarks41"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
