<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='izz-24-JER-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">9</div> Ọ dụ g'a sụ l'ishi mu bụ</div>
<div class="q2 top-spacing">nggele, mini shi asọshihu.</div>
<div class="q">Ẹnya mu bụru ẹka ẹnya-mini</div>
<div class="q2">futaru!</div>
<div class="q">Mu gege anọduepho ara</div>
<div class="q2">ẹkwa eswe l'ẹnyashi</div>
<div class="q2">k'egbushi,</div>
<div class="q2">eegbushi ndibe anyi.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ọ dụ g'a sụ lẹ mu nweru</div>
<div class="q2">ẹka ndu ije akwajẹ</div>
<div class="q2">l'echiẹgu;</div>
<div class="q2">mẹ mu ahaẹpho ndibe</div>
<div class="q2">anyi;</div>
<div class="q2">mbụ tụgbukpoepho lụfuru</div>
<div class="q2">phẹ;</div>
<div class="q2">kẹle ẹphe erikọta ogori</div>
<div class="q2">g'ẹphe ha;</div>
<div class="q2">ndu kụru l'ẹka ono</div>
<div class="q2">bụkota ndu egudedu</div>
<div class="q2">ire phẹ ẹka.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ẹphe ekweje ire phẹ g'onye</div>
<div class="q2">kweru apfụ gude agba</div>
<div class="q2">ụka agbagba.</div>
<div class="q">Ọ tọ bụdu ire-lanụ bẹ ẹphe</div>
<div class="q2">gude atụ okoo l'alị-a.</div>
<div class="q">“Ẹphe eshije l'eme iphe-ẹji</div>
<div class="q2">ọwa-a daba l'eme ọzo;</div>
<div class="q2">ọphu ẹphe amadụ onye</div>
<div class="q2">mu bụ.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Sụ-a; onyenọnu kpakwaru</div>
<div class="q2">ndu ẹphe l'iya eshi</div>
<div class="q2">ọ̀nyà l'aphara!</div>
<div class="q">Ọphu unu akpọkwaru obu</div>
<div class="q2">yeru unwune unu</div>
<div class="q2">unwoke; kẹle nwoke,</div>
<div class="q2">yẹle nwibe iya bụ</div>
<div class="q2">nwune agbakwarụ</div>
<div class="q2">iya ẹregede.</div>
<div class="q">Tẹme iphe, bụkpoo onye</div>
<div class="q2">unu l'iya eshi ọ̀nyà</div>
<div class="q2">bụru onye mgbamu.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ọ̀nyà nọdu agbarụ</div>
<div class="q2">onye yẹle iya eshi</div>
<div class="q2">ẹregede.</div>
<div class="q">Ọphu ọ dụedu onye</div>
<div class="q2">epfuje ire-lanụ.</div>
<div class="q">Ẹphe tụkowaru zia ire</div>
<div class="q2">phẹ adzụ ụka.</div>
<div class="q">Ẹphe mewaru iphe-ẹji</div>
<div class="q2">jasụ ẹphe tụhu</div>
<div class="q2">onwophẹ ayị.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọ bụepho l'unu bu</div>
<div class="q2">l'echilabọ ẹregede.</div>
<div class="q">“Ẹphe gude agba</div>
<div class="q2">ẹregede ono jịka</div>
<div class="q2">amaru onye mu bụ.”</div>
<div class="q">Nokwa iphe, Chipfu eepfu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ọo ya bụ lẹ-a; wakwa iphe,</div>
<div class="q2">Chipfu, bụ</div>
<div class="q2">Ọkalibe-Kakọta-Ike</div>
<div class="q2">eepfu baa:</div>
<div class="q">“Lekwa; mu a-hụkwa phẹ</div>
<div class="q2">ama; nụchaa phẹ anụcha;</div>
<div class="q2">kẹle-a;&nbsp;?bụbaa gụnu ọzo</div>
<div class="q2">bẹ mu e-meba lẹ k'iphe-ẹji,</div>
<div class="q2">ndibe mu eme?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ire phẹ bụ apfụ, egbu</div>
<div class="q2">egbugbu.</div>
<div class="q">Ẹphe anọduje epfu opfu</div>
<div class="q2">l'ẹregede.</div>
<div class="q">Onyemonye nọdu</div>
<div class="q2">egudeje ire</div>
<div class="q2">mecha-mecha epfu</div>
<div class="q2">eyeru nwibe iya;</div>
<div class="q2">o bekwanụ l'o gude</div>
<div class="q2">obu iya agbaru iya</div>
<div class="q2">ọ́nyà.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>?Mu ta ahụ̀shi phẹ ahụ̀hù</div>
<div class="q2">iphe ono,</div>
<div class="q2">ẹphe eme ono tọo?</div>
<div class="q">?Mu te emelatashị phẹ iphe,</div>
<div class="q2">ẹphe meru mu;</div>
<div class="q2">mbụ ndu alị-a tọo?”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>“Mu a-kwashị ẹnya-mini;</div>
<div class="q2">kpọo mkpu-ẹkwa</div>
<div class="q2">l'opfu-ẹhu úbvú úbvú.</div>
<div class="q">Mu abya agụa aphụ irwu</div>
<div class="q2">ẹswa, dụ l'echiẹgu;</div>
<div class="q2">kẹle ọ kpọshihuwaru nkụ;</div>
<div class="q2">ọphu ọ dụdu ndu</div>
<div class="q2">eshiswetajẹkwadu iya nụ;</div>
<div class="q2">ọphu ọ dụedu onye</div>
<div class="q2">anụmaje ọ́rà eswi l'ẹka</div>
<div class="q2">ono.</div>
<div class="q">Ụnwenu, ephe l'eli</div>
<div class="q2">phekashịhuwaru;</div>
<div class="q2">ụnwanu gbakashịhu.”<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Jierúsalẹmu bẹ mu e-me</div>
<div class="q2">g'ọ bụru ikpọzu;</div>
<div class="q2">ẹka nkụta-ọswa e-buru.</div>
<div class="q">Mu jekwa e-mekwaphọ gẹ</div>
<div class="q2">mkpụkpu lẹ mkpụkpu,</div>
<div class="q2">nọgbaa l'alị ndu Jiuda</div>
<div class="q2">bụru ochobu;</div>
<div class="q2">k'ọphu bụ l'ọ tọ dụdu onye</div>
<div class="q2">ebu iya ebubu.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>?Dẹnu onye bụ nwoke, maru iphe kẹ g'iphe-a doo ya ẹnya?&nbsp;?Bụ onye bẹ Chipfu ziru iphe k'ọphu bụ l'ọo-dụ ike kọo ya g'o doo ẹnya?&nbsp;?Bụ gụnu meru g'o gude e mebyishia alị-a woru iya tọgbo ophorokpo g'echiẹgu, a ta adụdu onye aghajẹ iya aghagha?<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wakwa iphe, Chipfu epfu baa: “Ọ kwa iphe, kparụ iya nụ bụ l'ẹphe gbadoru eme iphe, mu tụru l'ekemu, bụ ọphu mu tụru doberu phẹ. Ẹphe te emeduru iphe, mu sụru g'ẹphe meje; ọphu ẹphe angaduru nchị l'ekemu mu.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ọ bụ-chiaru iphe, ẹphe jeru etsoru bụ ẹjo ọkpoma phẹ. Ẹphe jeru awata agwọ nshi, bụ Balụ, bụ iphe, ndiche phẹ ziru phẹ.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ọo ya bụ lẹ-a; wakwa iphe, Chipfu, bụ Ọkalibe-Kakọta-Ike eepfu baa; mbụ Chileke kẹ ndu Ízurẹlu: Lekwa; mu e-me ndu-a g'ẹphe ria nri, atsọ ilu. Mu emee phẹ; ẹphe angụa mini, e yeru iphe, egbu egbugbu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Mu a-chịkashi phẹ g'ẹphe dzuru ọhamoha, bụ ẹka ẹphe ta majẹduru; ọphu ndiche phẹ amajẹduru iya. Ọzo bụ l'ọo ogu-echi bẹ mu e-gude chịa phẹ jasụ mu emebyishibẹbe phẹ.”<span id="bookmarks16"></span></div><span id="bookmarks16"></span><a id="v17"></a>
<div class="q-vv top-spacing"><span class="v">17</span><span class="vsp">&nbsp;</span>Wakwa iphe, Chipfu,</div>
<div class="q2">bụ Ọkalibe-Kakọta-Ike</div>
<div class="q2">eepfu baa:</div>
<div class="q">“Unu rịnaa ya arịri nta!</div>
<div class="q">Unu kunaa ụnwanyi,</div>
<div class="q2">ákàjẹ́ àkàkà ẹkwa</div>
<div class="q2">g'ẹphe bya!</div>
<div class="q">Unu zikwaa g'e kua ndu</div>
<div class="q2">ọphu kachaa ara</div>
<div class="q2">ẹkwa ẹrengete</div>
<div class="q2">g'ẹphe byakwaphọ!”<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>“G'ẹphe bya ẹgwegwa bya</div>
<div class="q2">akarụ anyi àkàkà ẹkwa</div>
<div class="q2">jasụ ẹnya-mini awata anyi</div>
<div class="q2">asọ gborogboro l'ẹnya;</div>
<div class="q2">mbụ g'ẹnya-mini nọdu</div>
<div class="q2">awụ anyi gbụkugbuku</div>
<div class="q2">l'ishishi ẹnya.”<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Aanụkwa àkàkà-ẹkwa,</div>
<div class="q2">aaka lẹ Zayọnu ẹka</div>
<div class="q2">ẹphe ara sụ:</div>
<div class="q">“Waa g'e mebyishiru anyi!</div>
<div class="q">Waa g'iphere anyi habe shii!</div>
<div class="q">Anyi hafụtajekwa alị anyi-a</div>
<div class="q2">kẹle ụlo anyi bẹ e</div>
<div class="q2">mebyishichawaru.”<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Nta-a bụ lẹ-a; unubẹ</div>
<div class="q2">ụnwanyi;</div>
<div class="q2">unu nụmakwa</div>
<div class="q2">Opfu Chipfu!</div>
<div class="q">Unu saa nchị nụma opfu,</div>
<div class="q2">shi iya l'ọnu!</div>
<div class="q">Unu zikwa ụnwada unu</div>
<div class="q2">g'aakajẹ àkàkà ẹkwa!</div>
<div class="q">G'onyenọnu zia nwibe iya</div>
<div class="q2">g'eechije mkpu ẹkwa!<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ọnwu shiwaa lẹ windo-ụlo</div>
<div class="q2">anyi pyobata</div>
<div class="q2">bya abahụ l'ẹka anyi meru;</div>
<div class="q2">ọ ngụru angụru.</div>
<div class="q">Ọ bapfu ụnwegirima l'etsuzọ;</div>
<div class="q2">bya emee ọphu</div>
<div class="q2">ụnwokorobya</div>
<div class="q2">edzukọedu</div>
<div class="q2">l'edupfu-ọha.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Pfua sụ: “Wakwa iphe,</div>
<div class="q2">Chipfu epfu:</div>
<div class="q">Odzu ụnwu-eliphe l'a-daka</div>
<div class="q2">gẹ nshị l'ọma-ẹgu;</div>
<div class="q2">g'ẹka e gburu ereshi;</div>
<div class="q2">ẹswa iya wụshiru;</div>
<div class="q2">ọphu ọ dụdu onye</div>
<div class="q2">achịkobe iya nụ.”<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“G'onye maru iphe te</div>
<div class="q2">egudekwa mmamiphe</div>
<div class="q2">iya kua onwiya!</div>
<div class="q">Ọphu onye ọkpehu dụ</div>
<div class="q2">egudekwa ọkpehu iya</div>
<div class="q2">kua onwiya!</div>
<div class="q">Ọphu onye nweru iphe</div>
<div class="q2">egudekwa iphe,</div>
<div class="q2">o nweru kua onwiya!”<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ọchia l'onye achọ aba abaa;</div>
<div class="q2">bụ iphe, oo-gude aba</div>
<div class="q2">abaa bụ;</div>
<div class="q2">lẹ mu doru iya ẹnya;</div>
<div class="q2">tẹme ọ maru mu ree;</div>
<div class="q2">mbụ maru lẹ mu bụ Chipfu;</div>
<div class="q2">lẹ mu emeje iphe-ọma;</div>
<div class="q2">bya ekpe ikpe,</div>
<div class="q2">pfụru ọto;</div>
<div class="q2">bya egoshi lẹ mu</div>
<div class="q2">pfụberekoto.</div>
<div class="q">Ọ bụru l'eliphe bẹ mu</div>
<div class="q2">emekọta iphe ono;</div>
<div class="q2">kẹle ọ bụkota iphe,</div>
<div class="q2">ememe iya adụje</div>
<div class="q2">mu ree.</div>
<div class="q">Nokwa iphe, Chipfu eepfu.<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Wakwa iphe, Chipfu epfu baa: “Lekwa; mbọku abyakwa, bụ mbọku, mu a-nụ phẹ aphụ; mbụ ndu e buru úbvú l'ẹhu kpoloko;<span id="bookmarks25"></span> <a id="v26"></a><span class="v">26</span><span class="vsp">&nbsp;</span>mbụ ndu Ijiputu; yẹe ndu Jiuda; waa ndu Edọmu; waa ndu Amọnu; waa ndu Mówabu; mẹkpoo iphe, bụkpoo ndu bukọta l'echiẹgu; mbụ ndu akpụje ishi dabunụka iya adabu. Kẹle ọhamoha ono g'ẹphe ha te ebuduru úbvù ililekpọo; tẹme je akpaa lẹ ndu Ízurẹlu l'ọphu te ebukwarụpho úbvù l'ime obu phẹ.”<span id="bookmarks26"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
