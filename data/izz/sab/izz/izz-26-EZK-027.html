<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ezekẹlu 27</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 48 }];
var hasIntro = false;
var baseRef  = "izz-26-EZK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-25-LAM-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-26-EZK-026.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ezekẹlu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;27&nbsp;&nbsp;</a></span>
  <span class="button"><a href='izz-26-EZK-028.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-27-DAN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Iphe, e-me ndu Taya</div></div><a id="v1"></a>
<div class="m">
<div class="c-drop">27</div> Tọbudu iya bụ; Chipfu bya epfuru opfu yeru mu sụ:<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Nwa ndiphe: yọoru ndu Taya ọshi;<span id="bookmarks2"></span> <a id="v3"></a><span class="v">3</span><span class="vsp">&nbsp;</span>sụ iya: Gụbe mkpụkpu Taya, nọ l'ọnu ẹka eeshije abahụ l'eze-ẹnyimu; bụru mkpụkpu, iphe, bụ ndu bugbaa l'agụga eze-ẹnyimu abyajẹ azụta aswa. Wakwa iphe, Nnajịuphu, bụ Chipfu epfu baa:</div>
<div class="q top-spacing">“ ‘Oowaa gụbe Taya;</div>
<div class="q2">ị sụru l'ị maẹberu mma.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ẹka oke alị ngu kparụ</div>
<div class="q2">bẹ bụgbaa l'echi</div>
<div class="q2">eze-ẹnyimu.</div>
<div class="q">Ndu kpụru ngu nụ kpụtsee</div>
<div class="q2">meru ngu k'ọphu ị</div>
<div class="q2">mafụfuru mma ngu</div>
<div class="q2">l'ishi.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ndu kụru ụgbo-mini</div>
<div class="q2">ngu bẹ bụ l'úbvú</div>
<div class="q2">Seniru bẹ ẹphe gburu</div>
<div class="q2">oshi payịnu gude kụa ya;</div>
<div class="q2">bya ejekwaphọ l'úbvú</div>
<div class="q2">úbvú Lébanọnu bua</div>
<div class="q2">oshi sida gude bvua</div>
<div class="q2">itso ụgbo-mini ngu ono.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọ bụru oshi-akpụrata,</div>
<div class="q2">shi l'alị Beshanu bẹ</div>
<div class="q2">e gude pyịshia eku-ụgbo</div>
<div class="q2">ngu;</div>
<div class="q2">ọ bụru oshi-sayịpuresu,</div>
<div class="q2">e bukọru l'agụga</div>
<div class="q2">ẹnyimu Sayịpurosu</div>
<div class="q2">bẹ e gude mee ọmali</div>
<div class="q2">ụgbo-mini ngu ono;</div>
<div class="q2">bya egude eze-enyi</div>
<div class="q2">mee ya ọna.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ẹkwa-ọchaa, a kparụ ọ dụ ẹguru,</div>
<div class="q2">shi lẹ Ijiputu bẹ e kweru</div>
<div class="q2">l'imeli ụgbo-mini ono;</div>
<div class="q2">bụ iya bụ iphe,</div>
<div class="q2">emeje iya g'ọ gba ọso;</div>
<div class="q2">bya abụru iya bẹ</div>
<div class="q2">eegudeje ahụbe</div>
<div class="q2">iya ama.</div>
<div class="q">Iphe, e gude kwekọta</div>
<div class="q2">l'ugbo-mini ono</div>
<div class="q2">gẹ mini ta abahụjeshi</div>
<div class="q2">iya bẹ bụ ẹkwa,</div>
<div class="q2">dụ urwukpu-urwukpu;</div>
<div class="q2">mẹ ẹkwa, dụ uswe-uswe,</div>
<div class="q2">shi l'agụga ẹnyimu</div>
<div class="q2">mkpụkpu Elisha.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Unwoke mkpụkpu Sayịdonu;</div>
<div class="q2">mẹ unwoke mkpụkpu</div>
<div class="q2">Avadu bẹ bụ ndu</div>
<div class="q2">shi akpọkotaru ngu ụgbo;</div>
<div class="q2">gụbe Taya.</div>
<div class="q">Unwoke ngu, bụ ndu</div>
<div class="q2">iphe doru ẹnya bẹ</div>
<div class="q2">bụkota ndu</div>
<div class="q2">angakọtaru ngu</div>
<div class="q2">ụgbo-mini.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ndu-bụ-ọgerenya mkpụkpu</div>
<div class="q2">Gebalu, mẹ ndibe phẹ,</div>
<div class="q2">maru eme ọna;</div>
<div class="q2">bẹ anọduje l'ụgbo-mini ngu;</div>
<div class="q2">emezigbaa ẹka o</div>
<div class="q2">rifushihuru ụzo.</div>
<div class="q">Iphe, bụ ụgbo-mini,</div>
<div class="q2">nọkota l'eze-ẹnyimu;</div>
<div class="q2">mẹ ndu angakọta</div>
<div class="q2">ụgbo-mini ono bẹ</div>
<div class="q2">abyajẹ ngu azụta aswa.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>“ ‘Unwoke ndu Peshiya; mẹ unwoke ndu Lidiya; yẹe unwoke ndu Putu shi bụkotaru ndu ojọgu ngu alwụru ngu ọgu. Ẹphe achịjeru iphe, ẹphe egudeje egbobuta onwophẹ; mẹ okpu-igwe phẹ kobegbaa l'eli igbulọ ngu. Ẹphe meru ngu ị du úbvú.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Unwoke ndu Avadu; mẹ unwoke ndu Helẹku bẹ bụ ndu echejeru ngu igbulọ ngu nche gba mgburugburu. Unwoke ndu Gamadu bụ ndu anọdujeru ngu l'ụlo-eli. Ẹphe ewojeru iphe, ẹphe egudeje egbobuta onwophẹ kobegbaa l'eli igbulọ, e gude kpụ-buta mkpụkpu ngu. Ẹphe meru; mma ngu dzua edzudzu.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>“ ‘Ndu Tashishi shi bụru ndu azụje ngu aswa; kẹle i nweru ẹku, parụ ẹka l'ụdu iya l'ụdu iya. Ẹphe shi egudeje mkpọla-ọchaa; mẹ iphe-ígwè; mẹ ogbongu; mẹ mkpuma ọta-njele; bya azụ-nweta ngu ọphu i nweru.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ndu Jiavanu; mẹ ndu Tubalu; mẹ ndu Mẹsheku shi achịjeru ohu; mẹ ngwa, e gude onyirubvu mee; gude bya ngu azụta aswa.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Unwoke Bẹtu-Togarama shi akpụjeru ịnya, eegudeje eje ozi; mẹ ịnya, eegudeje alwụ ọgu; mẹ ịnya-mulu bya ngu azụta aswa.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Unwoke ndu Dedanu bẹ unu l'ẹphe shi azụgbaje aswa. Igwerigwe ndu bugbaa l'agụga eze-ẹnyimu shi bụkotaru ndu azụ ngu aswa. Ọ bụru eze-enyi yẹle oshi-eboni bẹ ẹphe shi egudeje pfụa aswa iphe, ẹphe zụru.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ndu Edọmu bẹ shi azụje ngu aswa; kẹle iphe, iimeshi emeshi bẹ dụ igwerigwe. Ẹphe shi egudeje mkpuma emeralụdu; bya ngu azụta aswa; mẹ ẹkwa dụ uswe-uswe; mẹ ẹkwa, a kparụ ọ nọdu ama mma; mẹ ẹkwa ọchaa; mẹ mkpuma koralu; mẹ mkpuma rubi.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ndu Jiuda; mẹ ndu Ízurẹlu bẹ unu l'ẹphe shi azụgba aswa. Ẹphe shi egudeje witi, shi lẹ Minitu; mẹ igberi; mẹ manụ-ẹnwu; mẹ manụ mmanụ; waa manụ-balụmu; bya ngu azụta iphe, i meshiru.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>“ ‘Ndu Damasụkosu gudekwaphọ l'i meshiru iphe, dụ igwerigwe; waa kẹle i nweru ẹku ntụmatu; ẹphe nọdu egudeje mẹe, shi lẹ Hẹlubonu; mẹ ẹji atụru, shi lẹ Zaharu azụ ngu aswa.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ndu Danu; mẹ ndu Jiavanu, shi lẹ Uzalu bẹ azụje ngwaswa ngu. Ẹphe nọdu egudeje ígwè, a kpụru akpụkpu; yẹe kashiya; mẹ kalamọsu, bụkota iphe, eegudeje eme manụ-anyịnyi, eshi kwẹekweekwee; bya ngu azụta aswa.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Ndu Dedanu shi egudeje ukpo, eegudeje nọdu l'eli ịnya bya ngu azụta aswa.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Ndu Arabu; mẹ iphe, bụ ndu-ishi ndu Keda bẹ bụkota ndu shi azụje ngu aswa. Ẹphe achịjeru atụru; mẹ ebili; yẹe eghu bya ngu azụta aswa.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Ndu Sheba; mẹ ndu Rama bẹ shi azụjekwa ngu phọ aswa. Ẹphe shi egudeje manụ, vu oke aswa; mẹ mkpuma, vu oke aswa; mẹ mkpọla-ododo; bya azụ-nweta ngwaswa ngu.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Ndu Haranu; mẹ ndu Kane; mẹ ndu Édẹnu; yẹe ndu agbagbaa oke-nghọ, shi lẹ Sheba; mẹ ndu agba oke-nghọ, shi lẹ mkpụkpu Ashuru; mẹkpoo mkpụkpu Kilimadu bẹ shi azụkotakwa ngu phọ aswa.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Iphe, ẹphe shi azụje ngu aswa iya bụ uwe, amagbaa mma; mẹ ẹkwa, dụ urwukpu-urwukpu; yẹle ẹkwa, a kparụ dengashịa ya iphe edengashị; mẹ jịlajila ukpo, vọkashiru avọkashi, aatọgboje l'ọma-ụlo; mbụ ọphu e gude ọkpukpu swịa; bya elichaa ya kẹ kpụkpurukpu.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ụgbo-mini ndu Tashishi bụ gụbe Taya bẹ ẹphe anọduje evuru iphe.</div>
<div class="q top-spacing">“ ‘Ị dụepho g'ụgbo-mini,</div>
<div class="q2">e dojiru iphe,</div>
<div class="q2">anyịshi ẹrwa ike;</div>
<div class="q2">ọ nọdu l'echilabọ</div>
<div class="q2">eze-ẹnyimu.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ndu l'akpọ ngu l'ụgbo</div>
<div class="q2">kpọtawaru ngu je</div>
<div class="q2">edegebe l'echi</div>
<div class="q2">eze-ẹnyimu.</div>
<div class="q">Obenu lẹ phẹrephere,</div>
<div class="q2">shi l'ụzo ẹnyanwu-awawa</div>
<div class="q2">a-bya ezijashia ngu</div>
<div class="q2">iphiriba iphiriba</div>
<div class="q2">l'echilabọ eze-ẹnyimu</div>
<div class="q2">ono.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ẹku ngu; mẹ iphe,</div>
<div class="q2">i gude agba nghọ;</div>
<div class="q2">mẹ ngwaswa ngu;</div>
<div class="q2">mẹ ndu etso ụgbo-mini ngu;</div>
<div class="q2">mẹ ndu angaru ngu</div>
<div class="q2">ụgbo-mini;</div>
<div class="q2">mẹ ndu aguchijeru ngu</div>
<div class="q2">ụgbo-mini;</div>
<div class="q2">mẹ ndibe ngu,</div>
<div class="q2">agba oke-nghọ;</div>
<div class="q2">mẹkpoo ndu ojọgu ngu</div>
<div class="q2">g'ẹphe ha; mẹ iphe,</div>
<div class="q2">bụkpoo ndu ọzo nọ</div>
<div class="q2">l'ụgbo ngu ono;</div>
<div class="q2">bẹ e-kpolahụ l'echilabọ</div>
<div class="q2">eze-ẹnyimu mbọku ono,</div>
<div class="q2">ụgbo-mini ono e-kpu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Agụga agụga</div>
<div class="q2">eze-ẹnyimu bẹ</div>
<div class="q2">a-nmahụkota jiijiijii</div>
<div class="q2">lẹ teke ndu angaru</div>
<div class="q2">ngu ụgbo-mini</div>
<div class="q2">a-tụshi ụzu-ẹkwa.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Iphe, bụkpoo ndu gude</div>
<div class="q2">eku-ụgbo akpọ ụgbo</div>
<div class="q2">bẹ a-pakọtaru ụgbo</div>
<div class="q2">phẹ nwuhaa.</div>
<div class="q">Ndu anga ụgbo-mini;</div>
<div class="q2">mẹ ndu etso ụgbo-mini</div>
<div class="q2">ono bẹ a-pfụchaaru</div>
<div class="q2">l'agụga eze-ẹnyimu.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ẹphe a-kwatakpọo akwata</div>
<div class="q2">chia oke mkpu ẹkwa;</div>
<div class="q2">mbụ kwatakpọo rashịa</div>
<div class="q2">ẹkwa ngu ike.</div>
<div class="q">Ẹphe e-kpota ntụ kpukposhi</div>
<div class="q2">onwophẹ l'ishi;</div>
<div class="q2">bya arwaswikọta</div>
<div class="q2">onwophẹ lẹ ntụ.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Ẹphe a-kpụshi ishi ngu;</div>
<div class="q2">bya eyee uwe-aphụ.</div>
<div class="q">Ẹphe e-gude obu,</div>
<div class="q2">aphụ jiru ejiji kwaa</div>
<div class="q2">ẹkwa ngu;</div>
<div class="q2">mbụ gụa aphụ ngu</div>
<div class="q2">gụshia ya ike.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ọ bụru teke ono,</div>
<div class="q2">ẹphe a-nọdu ara ẹkwa ngu;</div>
<div class="q2">agụ aphụ ngu ono;</div>
<div class="q2">bẹ ẹphe a-gụru ngu</div>
<div class="q2">ebvu-aphụ ọwa-a sụ:</div>
<div class="q">?Bụ mkpụkpu ole bẹ</div>
<div class="q2">bụjekporu</div>
<div class="q2">mkpurupyata l'echilabọ</div>
<div class="q2">eze-ẹnyimu ẹgube-a,</div>
<div class="q2">mkpụkpu Taya</div>
<div class="q2">bụ iya-a?<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Teke e shi evushije</div>
<div class="q2">ngwaswa ngu e -shi</div>
<div class="q2">l'eze-ẹnyimu;</div>
<div class="q2">bẹ i shi emeje ẹpho</div>
<div class="q2">eji ọha, dụ igwerigwe.</div>
<div class="q">Ọ bụru ẹku ngu,</div>
<div class="q2">parụ ẹka;</div>
<div class="q2">mẹ ngwaswa ngu bẹ</div>
<div class="q2">i gude mee ndu eze,</div>
<div class="q2">nọgbaa lẹ mgboko-a</div>
<div class="q2">ẹphe nweru iphe.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Obenu lẹ nta-a bẹ mini</div>
<div class="q2">mebyishiwaru ngu</div>
<div class="q2">l'ọhu eze-ẹnyimu.</div>
<div class="q">Ngwaswa ngu ono;</div>
<div class="q2">yẹe ndu tso ngu nụ;</div>
<div class="q2">bẹ mini rikọtawaru</div>
<div class="q2">unu l'ẹphe.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>“ ‘Iphe, bụkpoo ndu bukọta l'agụga eze-ẹnyimu bẹ iphe, meru ngu nụ nyịru ishi ẹdzu; ndu bụgbaa eze phẹ nmahụkota rwuurwuu l'ẹka ndzụ-agụgu rwutaru phẹ. Iphu gbapfụbechaa phẹ agbapfụbe l'ẹka ndzụ agụ phẹ.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Iphe, bụ ndu agbagbaa oke-nghọ l'ọhamoha bẹ ata mgbede lẹ k'iphe nwụru ngu nụ. Ị lawarụ ẹjo alala; ọphu ị tị byadu adụbaa adụdu ophu.’ ”<span id="bookmarks36"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
