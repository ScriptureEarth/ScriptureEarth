<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='izz-23-ISA-050.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Onye-ozi kẹ Chipfu</div></div><a id="v1"></a>
<div class="m top-spacing">
<div class="c-drop">49</div> Unu ngabẹru mu nchị</div>
<div class="q2 top-spacing">unubẹ ndu bukube</div>
<div class="q2">eze-ẹnyimu!</div>
<div class="q">Unu nụmakpodapho iphe-a</div>
<div class="q2">unubẹ ọha, bu l'ẹka dụ</div>
<div class="q2">ẹnya!</div>
<div class="q">Chipfu vukwaru ụzo kua</div>
<div class="q2">mu tẹme a nwụa mu.</div>
<div class="q">Ọ bụro teke mu nọkwadu</div>
<div class="q2">l'ẹpho ne mu bẹ</div>
<div class="q2">o kuru mu ẹpha.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>O meru ọnu mu;</div>
<div class="q2">ọ nọdu atsụ nkọ g'ogu-echi,</div>
<div class="q2">a barụ ababa;</div>
<div class="q2">bya eworu mu domia l'ime</div>
<div class="q2">ọbochi-ẹka iya.</div>
<div class="q">O meru mu; mu dụ g'apfụ,</div>
<div class="q2">a rwacharu arwacha;</div>
<div class="q2">bya eworu mu sụ-chia l'iphe,</div>
<div class="q2">ooyeje apfụ iya.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọ sụ mu: “Ị bụkwa onye-ozi</div>
<div class="q2">mu gụbe Ízurẹlu.</div>
<div class="q">Onye bụ ngu bẹ mu e-gude</div>
<div class="q2">goshi gẹ mu dụ-be</div>
<div class="q2">biribiri.”<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mbẹdua sụkwanu:</div>
<div class="q2">“Mu seakwaru akanya</div>
<div class="q2">ọla-l'iswi.</div>
<div class="q">Mu swịshierupho ike mu</div>
<div class="q2">k'iphoro l'iphe,</div>
<div class="q2">bụ iphe-mmanụ.</div>
<div class="q">Ọle ọ bụ; iphe, rwuberu mu</div>
<div class="q2">nụ bụ l'ẹka Chipfu</div>
<div class="q2">bẹ ọ dụ.</div>
<div class="q">Tẹme obunggo mu bụru</div>
<div class="q2">Chileke mu gude iya.”<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>O be nta-a Chipfu,</div>
<div class="q2">bụ onye ono,</div>
<div class="q2">meru mu rọ teke mu</div>
<div class="q2">nọ l'ẹpho;</div>
<div class="q2">gẹ mu bụru onye-ozi iya;</div>
<div class="q2">sụ:</div>
<div class="q">“Duphutaru mu ụnwu Jiékọpu</div>
<div class="q2">azụ.</div>
<div class="q">Chịkobe ụnwu Ízurẹlu</div>
<div class="q2">chịtaru mu.”</div>
<div class="q">Kẹle mu bụ onye aakwabẹ</div>
<div class="q2">ùbvù l'ẹnya kẹ Chipfu;</div>
<div class="q2">tẹme ọ bụru Chileke</div>
<div class="q2">mu bụ ike nkemu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọo ya bụ; ọ sụ:</div>
<div class="q2">“Ọ tọ bụlekwaa g'ị bụru</div>
<div class="q2">onye ejeru mu ozi</div>
<div class="q2">duphutaru mu ipfu ipfu</div>
<div class="q2">ụnwu Jiékọpu azụ;</div>
<div class="q2">wafụa g'i dulatakwaru</div>
<div class="q2">mu phọ ndu kẹ Ízurẹlu,</div>
<div class="q2">bụ nwa ndu ọphu mu</div>
<div class="q2">doberu bẹ ị nọ-doru.</div>
<div class="q">Mu e-mekwa ngu phọ</div>
<div class="q2">g'ị bụru ìphóró,</div>
<div class="q2">dụru ndu</div>
<div class="q2">abụdu ndu Jiuda;</div>
<div class="q2">k'ọphu ii-me gẹ ndzọta mu</div>
<div class="q2">rwua ẹka igwe beru</div>
<div class="q2">alị beru.”<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Wakwaphọ iphe, Chipfu epfu;</div>
<div class="q2">mbụ onye ono,</div>
<div class="q2">bụ onye agbafụtaje anyi;</div>
<div class="q2">bya abụru Onye Nsọ</div>
<div class="q2">kẹ ndu Ízurẹlu.</div>
<div class="q">Oopfu iya anụ onye ono,</div>
<div class="q2">ọhamoha jịkaru ajịka;</div>
<div class="q2">akpọ-yiru iya ukuvu ono;</div>
<div class="q2">mbụ onye ono,</div>
<div class="q2">bụ onye-ozi kẹ ndu-ishi.</div>
<div class="q2">Waa iphe oopfu baa:</div>
<div class="q">“Ndu eze e-mechakwaa</div>
<div class="q2">hụma ngu wụ-lihu.</div>
<div class="q">Ndu-ishi a-hụma ngu</div>
<div class="q2">phozeru ngu.”</div>
<div class="q">Ọ bụru onye e-me iya nụ</div>
<div class="q2">bụ Chipfu; onye ono,</div>
<div class="q2">apfụshije ike l'iphe,</div>
<div class="q2">o pfuru;</div>
<div class="q2">mbụ Onye nsọ kẹ ndu</div>
<div class="q2">Ízurẹlu,</div>
<div class="q2">bụ onye họtaru ngu nụ.<span id="bookmarks7"></span></div>

<div class="s"><div id="s2">Edophu Ízurẹlu azụ l'ọnodu iya</div></div><span id="bookmarks7"></span><a id="v8"></a>
<div class="q-v top-spacing"><span class="v">8</span><span class="vsp">&nbsp;</span>Wakwa iphe, Chipfu epfu:</div>
<div class="q">Ọo teke mu a-wata eme</div>
<div class="q2">eze-iphe-ọma bẹ mu a-za</div>
<div class="q2">ngu ẹnu.</div>
<div class="q">Ọ bụru mbọku,</div>
<div class="q2">mu a-wata adzọta</div>
<div class="q2">nemadzụ bẹ mu e-yeru</div>
<div class="q2">ngu ẹka.</div>
<div class="q">Mu a-kwakọbe ngu mee ngu</div>
<div class="q2">g'ị bụru iphe,</div>
<div class="q2">mu lẹ ndiphe e-gude gbaa</div>
<div class="q2">ndzụ;</div>
<div class="q2">g'i dophu alị ono azụ</div>
<div class="q2">l'ọnodu iya;</div>
<div class="q2">mee g'ẹphe keta okiphe ono,</div>
<div class="q2">shi dabyiru iphoro</div>
<div class="q2">onoya.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Mbụ-a; g'ị sụ ndu ono,</div>
<div class="q2">a kpụru lẹ ndzụ ono</div>
<div class="q2">g'ẹphe fụta;</div>
<div class="q2">l'ị sụkwapho ndu nọ</div>
<div class="q2">l'ọchii g'ẹphe nweru</div>
<div class="q2">onwophẹ.</div>
<div class="q">Ẹphe adụ g'ụnwu-atụru,</div>
<div class="q2">dọru ata nri l'agụga gbororo;</div>
<div class="q2">hụmachaa nri l'úbvú úbvú,</div>
<div class="q2">dụgbaa kpọkoro</div>
<div class="q2">kpọkoro kpọkoro.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ẹgu nri ta abyadụ agụ phẹ;</div>
<div class="q2">ọphu ẹgu mini agụdu</div>
<div class="q2">phẹ; ọphu okpomọku,</div>
<div class="q2">shi l'echiẹgu;</div>
<div class="q2">ọzoo ọphu shi</div>
<div class="q2">l'ẹnyanwu ekpoẹdu</div>
<div class="q2">phẹ.</div>
<div class="q">Ọ bụru onye aphụru phẹ</div>
<div class="q2">obu-imemini a-nọdu</div>
<div class="q2">edu phẹ duru phẹ</div>
<div class="q2">shita agụga mini,</div>
<div class="q2">asọ asọso.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>“Mu e-me g'úbvú úbvú,</div>
<div class="q2">mu nweru bụchaaru</div>
<div class="q2">gbororo.</div>
<div class="q">L'aabya atụa iphe,</div>
<div class="q2">bụ oji mu mkpoli l'ọoha</div>
<div class="q2">l'eli l'eli.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Lekwa; ẹphe e-shigbakwa</div>
<div class="q2">ẹka dụ ẹnya.</div>
<div class="q">Ọ dụru ndu ọphu e-shi</div>
<div class="q2">l'isheli;</div>
<div class="q2">ndu eshi l'ụzo ẹnyanwu-adada;</div>
<div class="q2">dụru ndu ọphu e-shichaa</div>
<div class="q2">ụzo alị Asụwanu.”<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Unubẹ imigwe l'ophu;</div>
<div class="q2">unu rwua okwe!</div>
<div class="q">Gụbe eliphe; tenaa ẹswa!</div>
<div class="q">Unubẹ úbvú úbvú;</div>
<div class="q2">unu watanụ agụ ebvu!</div>
<div class="q">Noo kẹle Chipfu watawarụ</div>
<div class="q2">adụ ndibe iya obu.</div>
<div class="q">Tẹme ọ bụru ndibe iya ono,</div>
<div class="q2">shi eje iphe-ẹhuka ono</div>
<div class="q2">bẹ ọo-phụru obu-imemini.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Obenu lẹ Zayọnu sụru:</div>
<div class="q2">“Chipfu gbadoakwaru</div>
<div class="q2">mu.</div>
<div class="q">Nnajịuphu mu zọhaakwaru</div>
<div class="q2">mu.”<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ne;&nbsp;?ọozohaje nwa, angụ iya</div>
<div class="q2">ẹra l'obu;</div>
<div class="q2">mbụ kẹ g'ọ tọ phụru nwa,</div>
<div class="q2">bụ iya nwụru iya</div>
<div class="q2">obu-imemini?</div>
<div class="q">O -jekpọonu azọha bẹ</div>
<div class="q2">ọo-zọhakwaa;</div>
<div class="q2">obenu lẹ mbẹdua ta</div>
<div class="q2">azọhadu ngu!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Tii ledu; mu deakwaru ẹpha</div>
<div class="q2">ngu g'uri l'ọbochi-ẹka</div>
<div class="q2">mu;</div>
<div class="q2">ọphu mu azọhajedu igbulọ</div>
<div class="q2">ngu ono azọha.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>“Ụnwu ngu alwaakwa</div>
<div class="q2">ẹgwegwa.</div>
<div class="q">Ndu ono, shi mee ngu;</div>
<div class="q2">ị bụru ochobu ono nọdu</div>
<div class="q2">alụfuwaa.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Palinaa ẹnya ngu imeli</div>
<div class="q2">lephee mgburugburu!</div>
<div class="q">Ụnwu ngu g'ẹphe ha</div>
<div class="q2">anọkoakwa alwapfuta</div>
<div class="q2">ngu.</div>
<div class="q">Wakwa iphe, mụbe Chipfu</div>
<div class="q2">epfu baa:</div>
<div class="q">Eshinu mu nọ ndzụ gẹ mu nọ</div>
<div class="q2">iya-a bẹ ii-mechaa yee</div>
<div class="q2">phẹ g'ẹphe hakọta g'onye</div>
<div class="q2">yeru uwe.</div>
<div class="q">Mbụ l'ii-gude phẹ kwaa</div>
<div class="q2">ngwa gẹ ngwa nwanyị,</div>
<div class="q2">aabya alụ k'ọ̀phúú.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>A makwarụ-a l'e shi</div>
<div class="q2">mebyishia ngu tọgbo</div>
<div class="q2">ngu ị bụru ochobu;</div>
<div class="q2">alị ngu dabyiru iphoro.</div>
<div class="q">Nta-a bẹ ị tị sụkpoedunu</div>
<div class="q2">ndibe ngu ebubu.</div>
<div class="q">Tẹme ndu ono,</div>
<div class="q2">shi mebyishia ngu nụ</div>
<div class="q2">ono nọdu ngu</div>
<div class="q2">ụzenya.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ụnwegirima, a nwụru teke</div>
<div class="q2">ono,</div>
<div class="q2">iije iphe-ẹhuka ono</div>
<div class="q2">e-mechakwaphọ pfua</div>
<div class="q2">l'ị nụma lẹ nchị ngu sụ:</div>
<div class="q">Ẹka-a paakwaru anyi</div>
<div class="q2">nwanshịi ebubu;</div>
<div class="q2">chọbanaaru anyi alị</div>
<div class="q2">ẹka anyi e-buru!<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Noo teke ii-pfu l'ọkpoma</div>
<div class="q2">ngu sụ:</div>
<div class="q">‘?Bụ onye nwụshiru mu ikpoto</div>
<div class="q2">ụnwegirima ọwa-a?</div>
<div class="q">Mu shi eje iphe-ẹhuka;</div>
<div class="q2">tẹme ọphu mu atsụdu ime.</div>
<div class="q">Mbụ lẹ mu shi bụru onye</div>
<div class="q2">a jịkaru ajịka;</div>
<div class="q2">a bya akpụa mu lẹ ndzụ</div>
<div class="q2">laa alị ndu ọhozo.</div>
<div class="q">?Bụkwanu onye</div>
<div class="q2">hefutaru mu ụnwegirima</div>
<div class="q2">ọwa-a?</div>
<div class="q">Lẹ mụbe onye e shi haa;</div>
<div class="q2">mu nọdu nkịnyi mu.</div>
<div class="q">?Igwerigwe ndu ọwa-a</div>
<div class="q2">shihunu awe?’ ”<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Wakwa, iphe Nnajịuphu,</div>
<div class="q2">bụ Chipfu epfu baa:</div>
<div class="q">“Lenu; mu e-pheru</div>
<div class="q2">ọhamoha ẹka.</div>
<div class="q">Mu e-woru ẹkwa-ọhubama</div>
<div class="q2">mu paliaru ọhamoha.</div>
<div class="q">Ẹphe egude ẹka phẹ</div>
<div class="q2">kulataru ngu ụnwu ngu</div>
<div class="q2">unwoke;</div>
<div class="q2">kwọru ụnwada ngu</div>
<div class="q2">l'ukuvu kwọlataru ngu.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ndu eze a-bụru nna,</div>
<div class="q2">ehe ngu nụ.</div>
<div class="q">Ndu eze-nwanyị abụru ne,</div>
<div class="q2">ehe ngu nụ.</div>
<div class="q">Ẹphe a-nọdu ephozeru ngu;</div>
<div class="q2">bubechaa iphu l'alị.</div>
<div class="q">Ẹphe erichachaa urwuku,</div>
<div class="q2">dụ ngu l'ọkpa.</div>
<div class="q">Noo teke ịi-maru l'ọo mu</div>
<div class="q2">bụ Chipfu;</div>
<div class="q2">lẹ ndu ẹnya dụ l'ẹka mu</div>
<div class="q2">nọ bẹ iphere te emedu.”<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>?Aa-nata ndu dụ ike</div>
<div class="q2">l'ọgu iphe, ẹphe kwarụ</div>
<div class="q2">l'ọkwata tọo?</div>
<div class="q">Tọo&nbsp;?aanafụ ndu iwashị ndu</div>
<div class="q2">ẹphe kpụru lẹ ndzụ?<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Obenu lẹ-a; wakwa iphe,</div>
<div class="q2">Chipfu epfu baa:</div>
<div class="q">“Ee! Ndu a kpụru lẹ ndzụ bẹ</div>
<div class="q2">aa-nafụ l'ẹka ndu ike</div>
<div class="q2">dụ l'ọgu!</div>
<div class="q">Tẹme l'a nata ndu iwashị iphe,</div>
<div class="q2">ẹphe kwarụ l'ọkwata.</div>
<div class="q">Ọle ndu etso ngu ọgu bẹ</div>
<div class="q2">mu e-tso ọgu.</div>
<div class="q">Mu adzọo ụnwu ngu ndzụ.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ndu emekpa ngu ẹhu bẹ mu</div>
<div class="q2">e-me g'ẹphe taa anụ</div>
<div class="q2">onwophẹ.</div>
<div class="q">Ẹphe angụa mee onwophẹ jasụ</div>
<div class="q2">l'ọotsuahaa phẹ gẹ mẹe.</div>
<div class="q">Noo teke nemadzụ l'ophu</div>
<div class="q2">a-maru lẹ mbẹdua,</div>
<div class="q2">bụ Chipfu bụ onye adzọje</div>
<div class="q2">ngu nụ;</div>
<div class="q2">bya abụru onye agbatajẹ</div>
<div class="q2">ngu nụ;</div>
<div class="q2">bya abụru Ọkalibe</div>
<div class="q2">kẹ Jiékọpu.”<span id="bookmarks26"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
