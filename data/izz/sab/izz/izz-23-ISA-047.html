<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 47</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-046.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;47&nbsp;&nbsp;</a></span>
  <span class="button"><a href='izz-23-ISA-048.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Adada Bábilọnu</div></div><a id="v1"></a>
<div class="m top-spacing">
<div class="c-drop">47</div> “Gụbe nwada Bábilọnu;</div>
<div class="q2 top-spacing">lwakwa alị alị;</div>
<div class="q2">gwọdoshihukwa l'urwuku!</div>
<div class="q">Hakwaa anọdu l'aba-eze</div>
<div class="q2">je anọdu l'alị;</div>
<div class="q2">gụbe</div>
<div class="q2">nwada ndu Bábilọnu!</div>
<div class="q">Kẹle e tee kuẹdu ngu nwanyị,</div>
<div class="q2">dụ bẹlebele bya adụ</div>
<div class="q2">nyẹgenyege.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Pata mkpuma, eegweje</div>
<div class="q2">iphe wata egwe nri!</div>
<div class="q">Phụfunu ẹkwa,</div>
<div class="q2">ị phụ-chiru iphu!</div>
<div class="q">Phụ-linaa uwe ngu aphụ-li;</div>
<div class="q2">l'ị gbaru ọkpa ọto je</div>
<div class="q2">erwughashịa nggele!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>L'aa-gbabẹkwa ngu ọto;</div>
<div class="q2">mee g'a hụma iphe-iphere</div>
<div class="q2">ngu.</div>
<div class="q">Mu e-melatakwa; ọphu ọ</div>
<div class="q2">dụkwa onye mu a-ha.”<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mbụ l'onye agbafụtaje anyi</div>
<div class="q2">ono</div>
<div class="q2">bẹ ẹpha iya bụ Chipfu.</div>
<div class="q">Ọ bụ Ọkalibe-Kakọta-Ike;</div>
<div class="q2">bya abụru Onye nsọ kẹ</div>
<div class="q2">ndu Ízurẹlu.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Nọdukpoepho nwa</div>
<div class="q2">nggujingguji!</div>
<div class="q">Je anọdukpoepho l'ẹka</div>
<div class="q2">gbakọtaru ọchii;</div>
<div class="q2">gụbe</div>
<div class="q2">nwada ndu Bábilọnu.</div>
<div class="q">Kẹle nta-a bẹ e tee kubaẹdu</div>
<div class="q2">ngu eze nwanyị,</div>
<div class="q2">nwe alị-eze, iche iche.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ndibe mu meru;</div>
<div class="q2">ẹhu ghuahaa mu eghu.</div>
<div class="q">Mu tụrwua ndu ono,</div>
<div class="q2">bụ okiphe mu onoya.</div>
<div class="q">Mu woru phẹ ye ngu l'ẹka;</div>
<div class="q2">ọphu ị phụduru phẹ</div>
<div class="q2">obu-imemini.</div>
<div class="q">I bochaa phẹ ivu-ẹrwa</div>
<div class="q2">bochaa mẹ ndibe phẹ,</div>
<div class="q2">kahụru akahụ.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>I pfuru sụ l'ịi-bụwaruro</div>
<div class="q2">eze-nwanyị jasụ l'ojejoje.</div>
<div class="q">Ọphu ị rị-vukpọdaru</div>
<div class="q2">iphemiphe-a;</div>
<div class="q2">ọzokwanu chịa ìdzù iphe,</div>
<div class="q2">e-mechaa mee l'ikpazụ</div>
<div class="q2">iya.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ọo ya bụ lẹ-a;</div>
<div class="q2">ngabẹkpodapho nchị;</div>
<div class="q2">gụbe nwọphu kpọru obu</div>
<div class="q2">ye l'akpa ntụsaru-ẹhu;</div>
<div class="q2">mbụ gụbe nwọphu arịje</div>
<div class="q2">l'ọ tọ dụdu iphe,</div>
<div class="q2">byaru eme ngu nụ;</div>
<div class="q2">tẹme ị nọdu asụje onwongu</div>
<div class="q2">l'ọwa-a ngu kpoloko dụ;</div>
<div class="q2">l'ọ tọ dụedu onye ọzo</div>
<div class="q2">gbahaa ngu;</div>
<div class="q2">l'ị tị byadu abụ nwanyị,</div>
<div class="q2">ji iya nwụhuru;</div>
<div class="q2">ọphu ume nwa abyadụ</div>
<div class="q2">eme ngu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Iphe labọ-a a-nwụkwaru</div>
<div class="q2">ngu lẹ ntabu ẹnya lanụ.</div>
<div class="q">L'ujiku lanụ bẹ ụnwu</div>
<div class="q2">ngu a-nwụshihu;</div>
<div class="q2">ji ngu anwụhu.</div>
<div class="q">Iphe labọ ono a-zụe ngu phọ</div>
<div class="q2">gburumu pfụurii.</div>
<div class="q">I tii metadu iya l'agwụgwo;</div>
<div class="q2">ọphu iigwetadu iya</div>
<div class="q2">l'ikpoto ngwẹja.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Kẹle ị kpọru obu ye l'ẹjo-iphe,</div>
<div class="q2">ịinoduje eme.</div>
<div class="q">I pfua sụ l'ọ tọ dụdu onye</div>
<div class="q2">hụmaru ngu nụ.</div>
<div class="q">Ọ bụru mmamiphe ngu;</div>
<div class="q2">yẹle iphe,</div>
<div class="q2">ị nwụtaru bẹ dephuru ngu nụ;</div>
<div class="q2">mee ngu;</div>
<div class="q2">ị sụ onwongu l'ọwa-a ngu</div>
<div class="q2">kpoloko dụ;</div>
<div class="q2">l'ọ tọ dụedu onye ọzo</div>
<div class="q2">gbahaa ngu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Obenu l'ẹjo-iphe a-nwụru</div>
<div class="q2">ngu;</div>
<div class="q2">ọphu ịimadu ẹka o shi.</div>
<div class="q">Eze iphe-ẹhuka a-dapfuta ngu;</div>
<div class="q2">ị tịi dụdu ike egbobuta</div>
<div class="q2">iya.</div>
<div class="q">Ọla-l'iswi a-tụ ngu l'ụpfu;</div>
<div class="q2">ọphu ịimadu l'onoo</div>
<div class="q2">g'ọo-dụ.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Sụ-a; mekpọekwapho</div>
<div class="q2">ọmamanshi ngu g'iime</div>
<div class="q2">iya!</div>
<div class="q">Gwekpọekwapho ikpoto</div>
<div class="q2">ngwẹja, iigwe; bụ iphe,</div>
<div class="q2">i shi teke ị bụ nwata</div>
<div class="q2">gweta.</div>
<div class="q">?A maru bụ; i -menyaa ya</div>
<div class="q2">l'ọogbohuru ngu?</div>
<div class="q">Tọo&nbsp;?bụ: i -menyaa ya</div>
<div class="q2">l'ịikpatsu ndzụ-agụgu?<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Iphe, bụkpoo idzu,</div>
<div class="q2">a chị-koshiru ngu bụ iphe,</div>
<div class="q2">o meru</div>
<div class="q2">bụ l'ọ tụkoru mee;</div>
<div class="q2">ike kabaa ngu abvụbvu.</div>
<div class="q">Ngwanụ gẹ ndu aphụjeru</div>
<div class="q2">ngu ọphulenya</div>
<div class="q2">kpịritanuru!</div>
<div class="q">Mbụ ndu ono, anọduje ele</div>
<div class="q2">ẹnya l'ẹnyanwu yẹle</div>
<div class="q2">kpokpode</div>
<div class="q2">gude akọru ngu g'ọo-dụru</div>
<div class="q2">ngu l'ọnwa l'ọnwa ono.</div>
<div class="q">G'ẹphe dzọnaa ngu l'iphe-a,</div>
<div class="q2">abyaru ngu anwụru-a!<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>“Ẹphe dụ g'ẹswa akpe,</div>
<div class="q2">kpọhuru nkụ.</div>
<div class="q">Ọ bụru ọku e-mechaa kee</div>
<div class="q2">phẹ kefu.</div>
<div class="q">Ọphu ọ bụdu l'ẹphe adụkponu</div>
<div class="q2">ike adzọ onwophẹ;</div>
<div class="q2">g'ọku ono te nwu</div>
<div class="q2">phuruphuru kefu phẹ.</div>
<div class="q">L'ẹka-a bẹ icheku</div>
<div class="q2">ọku k'anyaru ta adụkwa;</div>
<div class="q2">ọphu ọ dụkwa ọku,</div>
<div class="q2">a-dụ iya nụ k'anọdu lẹ</div>
<div class="q2">mgboru iya.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Nokwa mkpakọ iphe,</div>
<div class="q2">ẹphe e-meru ngu bụ ono;</div>
<div class="q2">mbụ ndu-a,</div>
<div class="q2">unu l'ẹphe shi teke ị bụ</div>
<div class="q2">nwata seta akanya-a;</div>
<div class="q2">zụta aswa-a.</div>
<div class="q">G'ẹphe ha l'ẹhu l'ẹhu</div>
<div class="q2">e-shiswekọtaepho ụzo;</div>
<div class="q2">ọphu ọ dụdu g'ọ ka mma</div>
<div class="q2">l'ọo onye lanụ,</div>
<div class="q2">byaru adụ ike dzọo</div>
<div class="q2">ngu nụ.”<span id="bookmarks15"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
