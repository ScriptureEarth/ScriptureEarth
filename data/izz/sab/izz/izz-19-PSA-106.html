<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 106</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-105.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;106&nbsp;&nbsp;</a></span>
  <span class="button"><a href='izz-19-PSA-107.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">106</div> G'ajaja bụru kẹ Chipfu.</div>
<div class="q top-spacing">Unu kele Chipfu ekele;</div>
<div class="q2">kẹle ọ bụ onye ọma.</div>
<div class="q">N-yemobu nkiya anọje</div>
<div class="q2">jasụ l'ojejoje.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>?Bụ onye a-dụ ike tụa ọnu</div>
<div class="q2">g'iphe,</div>
<div class="q2">Chipfu eme habe shii?</div>
<div class="q">Tọo;&nbsp;?dẹnu onye a-dụ</div>
<div class="q2">ike tugbabẹ Chipfu ẹpha iphe,</div>
<div class="q2">oomeẹbe?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ẹhu-ụtso bẹ a gọru nụ ndu</div>
<div class="q2">anọduje eme iphe,</div>
<div class="q2">dụ nhamụnha;</div>
<div class="q2">mbụ ndu ono,</div>
<div class="q2">anọduje eme iphe,</div>
<div class="q2">pfụru ọto tekenteke.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Nyatakwa mu jiko Chipfu;</div>
<div class="q2">teke ịi-wata egoshi lẹ</div>
<div class="q2">ndibe ngu dụ ngu l'obu!</div>
<div class="q">Byakwa agbaarụ mu mkpu</div>
<div class="q2">m'ị byatashịa phẹ adzọta!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>K'ọphu mu a-hụma ọ-dụ-ree,</div>
<div class="q2">i doberu ndu ị họtaru;</div>
<div class="q2">tsokwaru phọ ọha ono,</div>
<div class="q2">bụ nkengu ono tee ẹswa;</div>
<div class="q2">mbụ tsoru ndu ono,</div>
<div class="q2">bụ okiphe ngu ono tua</div>
<div class="q2">ngu ẹpha.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Anyi meakwaru iphe-ẹji gẹ nna</div>
<div class="q2">anyi oche phẹ meru.</div>
<div class="q">Anyi mekwarụ ẹjo-iphe;</div>
<div class="q2">mbụ l'anyi mewaru iphe,</div>
<div class="q2">apfụduru-ọto.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Teke nna anyi oche</div>
<div class="q2">phẹ shi nọdu lẹ Ijiputu</div>
<div class="q2">bẹ iphe, dụ biribiri,</div>
<div class="q2">i shi emeje te eshidu</div>
<div class="q2">edoje phẹ ẹnya.</div>
<div class="q">Ọphu ọ dụdu ikpoto</div>
<div class="q2">iphe-ọma ngu, dụru ọphu</div>
<div class="q2">ẹphe nyatarụ.</div>
<div class="q">Ẹphe kwefuru ngu ike</div>
<div class="q2">l'agụga Eze-ẹnyimu</div>
<div class="q2">Uswe-uswe ono.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ọle o gudeẹle-a g'ẹpha iya</div>
<div class="q2">apfụru dzọo phẹ;</div>
<div class="q2">k'ọphu aa-maru l'ẹpha</div>
<div class="q2">iya parụ ẹka apaa.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ọ barụ Eze-ẹnyimu</div>
<div class="q2">Uswe-uswe mba; mini,</div>
<div class="q2">nọ iya nụ tashịhu.</div>
<div class="q">O dua phẹ ghaa echi</div>
<div class="q2">ogbu-mini g'onye agha</div>
<div class="q2">echiẹgu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ọ dzọtaru phẹ l'ẹka ndu</div>
<div class="q2">ọhogu phẹ;</div>
<div class="q2">gbafụta phẹ l'ẹka ndu ẹphe</div>
<div class="q2">dụ ashị.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Mini rikọta ndu achị phẹ</div>
<div class="q2">lẹ njọ;</div>
<div class="q2">ọphu ọ dụdu g'ọ ka mma</div>
<div class="q2">l'ọo onye lanụ, warụ nụ.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Noo teke ẹphe kwetarụ l'iphe,</div>
<div class="q2">o kweru ukwe ememe bẹ oomeje;</div>
<div class="q2">bya agụa ebvu gude tua</div>
<div class="q2">ya ẹpha.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ọphu ọ dụdu g'ọ nọ-beru;</div>
<div class="q2">ẹphe zọhaa iphe ono,</div>
<div class="q2">o meru ono;</div>
<div class="q2">tẹme ọphu ẹphe angabẹjeedu</div>
<div class="q2">g'ọ chị-koshi phẹ idzu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ẹphe rwua l'echiẹgu ono;</div>
<div class="q2">ẹphe wata eme iphe,</div>
<div class="q2">agụ phẹ nụ;</div>
<div class="q2">mbụ ọ bụru l'alị ono,</div>
<div class="q2">dabyiru mgbegere ono</div>
<div class="q2">bẹ ẹphe hụru Chileke ama.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọo ya bụ; ọ nụnu phẹ iphe,</div>
<div class="q2">ẹphe sụru g'a nụ phẹ.</div>
<div class="q">Ọ nụchanaa phẹ iya;</div>
<div class="q2">bya evuru ẹjo iphe-ememe</div>
<div class="q2">byabẹ phẹ l'ishi.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ẹphe rwua l'ẹka ẹphe</div>
<div class="q2">kpọberu ụlo-ẹkwa</div>
<div class="q2">phẹ g'ẹphe butọta.</div>
<div class="q">Ọ dụru ndu watarụ ejiru</div>
<div class="q2">Mósisu yẹe Erọnu ijiẹnya;</div>
<div class="q2">mbụ ụmadzu labọ ono,</div>
<div class="q2">Chipfu họtaru dobe iche</div>
<div class="q2">ono.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Noo ya; alị ghekahụ ẹbo</div>
<div class="q2">lwee Detanu;</div>
<div class="q2">bya atụko Abiramu yẹe ndu</div>
<div class="q2">ẹphe l'iya swị lia lẹ ndzụ.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Tẹme ọku nwulihu kẹ</div>
<div class="q2">phoophoophoo bya</div>
<div class="q2">etsufu ndu etsoje phẹ nụ.</div>
<div class="q">Ọku ono tụkoepho ndu</div>
<div class="q2">ẹjo-iphe ono tsufu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ẹphe rwukwaa l'úbvú</div>
<div class="q2">Horẹbu;</div>
<div class="q2">ẹphe je eworu agwa dobe;</div>
<div class="q2">mbụ gude mkpọla-ododo</div>
<div class="q2">wụa nweswi dobe</div>
<div class="q2">baahaarụ iya ẹja.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ẹphe gude ọdu-biribiri</div>
<div class="q2">phẹ ono, bụ Chileke</div>
<div class="q2">gude je agbanweta iphe,</div>
<div class="q2">a kpụru; ọ dụ g'eswi,</div>
<div class="q2">ata ẹswa.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ẹphe zọhaa Chileke ono,</div>
<div class="q2">dzọru phẹ nụ ono;</div>
<div class="q2">mbụ onye ono,</div>
<div class="q2">meru iphe,</div>
<div class="q2">parụ ẹka l'alị Ijiputu;<span id="bookmarks21"></span></div><span id="bookmarks21"></span><a id="v22"></a>
<div class="q2-vv"><span class="v">22</span><span class="vsp">&nbsp;</span>bya emee iphe,</div>
<div class="q2">dụ biribiri l'alị Hamu;</div>
<div class="q2">bya emekwaphọ iphe,</div>
<div class="q2">dụ ebvu l'agụga</div>
<div class="q2">Eze-ẹnyimu Uswe-uswe</div>
<div class="q2">ono.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ọo ya bụ; ọ sụ lẹ ya</div>
<div class="q2">e-mebyishi phẹ;</div>
<div class="q2">obenu lẹ Mósisu,</div>
<div class="q2">bụ onye ọ họtaru jeru</div>
<div class="q2">apfụ-chia ụwara,</div>
<div class="q2">o shi abya;</div>
<div class="q2">g'o to gude oke ẹhu-eghu</div>
<div class="q2">iya mebyishikọta</div>
<div class="q2">g'ẹphe ha.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>E mechaa; ẹphe woru ẹguru</div>
<div class="q2">alị ono nmaa phulaphula;</div>
<div class="q2">ọphu ẹphe ekwetaduru l'iphe,</div>
<div class="q2">Chileke kweru ukwe</div>
<div class="q2">ememe bẹ ọo-dụkwadu</div>
<div class="q2">ike mee.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ẹphe nọdugbaa l'ime ụlo-ẹkwa</div>
<div class="q2">phẹ wata agụ aphụ;</div>
<div class="q2">ọphu ẹphe ekweẹdu eme iphe,</div>
<div class="q2">Chipfu sụru g'ẹphe mee.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọo ya bụ; ọ chilia ẹka eli</div>
<div class="q2">riaru phẹ angụ sụ lẹ ya</div>
<div class="q2">e-me g'ẹphe daa pọopoo</div>
<div class="q2">l'echiẹgu;<span id="bookmarks26"></span></div><span id="bookmarks26"></span><a id="v27"></a>
<div class="q2-vv"><span class="v">27</span><span class="vsp">&nbsp;</span>tẹme ya erwuta ụnwu</div>
<div class="q2">nwanwa phẹ jeye ndu</div>
<div class="q2">ọhogu phẹ l'ẹka.</div>
<div class="q">Ẹphe achịkashia phẹ;</div>
<div class="q2">ẹphe agbaa nanụ nanụ</div>
<div class="q2">dzuru eliphe l'ophu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ẹphe gbẹshi je eworu</div>
<div class="q2">onwophẹ gọo l'ẹka</div>
<div class="q2">Balụ-Peyọ;</div>
<div class="q2">bya awata eri iphe,</div>
<div class="q2">e gburu l'agwa,</div>
<div class="q2">ta adzụdu ndzụ.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ẹphe menaa; Chipfu vụahaa</div>
<div class="q2">ọvuma l'ẹjo-ememe,</div>
<div class="q2">ẹphe nọ megbabẹ.</div>
<div class="q">Mgbu-ọnwu dabanụ</div>
<div class="q2">l'echilabọ phẹ.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ọle Finehasu gbẹshiru bya</div>
<div class="q2">egboo ọgu ono sụ g'ono</div>
<div class="q2">ta nwụkwa;</div>
<div class="q2">shi nno gboo mgbu-ọnwu</div>
<div class="q2">ono.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>A gụaru iya ono l'apfụbekoto,</div>
<div class="q2">e-shi l'ẹhu iya sweru</div>
<div class="q2">oshilọkpa iya jasụ l'ojejoje.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ẹphe rwukwaa l'agụga</div>
<div class="q2">mini Meriba;</div>
<div class="q2">ẹphe kpatsu Chipfu iwe.</div>
<div class="q">Mósisu shi phẹ l'ẹka meta</div>
<div class="q2">kpua onwiya.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Ọo kẹle ẹphe kwefuru</div>
<div class="q2">Unme Chileke ike meru iphe,</div>
<div class="q">Mósisu gude pfua iphe,</div>
<div class="q2">o togo pfudu.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Ọphu ẹphe alwụebeduru</div>
<div class="q2">ndu ono,</div>
<div class="q2">ẹphe jepfuru l'alị ono;</div>
<div class="q2">gẹ Chipfu tụru phẹ</div>
<div class="q2">ekemu sụ g'ẹphe lwụa phẹ.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Ọ bụchiaru iphe,</div>
<div class="q2">ẹphe meru bụ l'ẹphe</div>
<div class="q2">jeru eworu onwophẹ</div>
<div class="q2">tụkobe lẹ ndu ono.</div>
<div class="q">Ẹphe ghaa ẹghirigha</div>
<div class="q2">wata eme omelalị phẹ.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Ẹphe wata abarụ agwa</div>
<div class="q2">phẹ ẹja.</div>
<div class="q">Iphe ono mechaa bụru</div>
<div class="q2">ọ́nyà nmata phẹ.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Ẹphe gude nwa phẹ nwoke;</div>
<div class="q2">mẹ kẹ nwanyị gude wata</div>
<div class="q2">agwa ẹjo ọbvu.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Ẹphe wata egbushi ụnwu</div>
<div class="q2">phẹ, adụdu iphe, ẹphe meru;</div>
<div class="q2">gude agwa ọbvu</div>
<div class="q2">ndu Kénanu.</div>
<div class="q">Ẹphe gude mee ụnwu</div>
<div class="q2">phẹ ono merwushia alị</div>
<div class="q2">ono;<span id="bookmarks38"></span></div><span id="bookmarks38"></span><a id="v39"></a>
<div class="q2-vv"><span class="v">39</span><span class="vsp">&nbsp;</span>bya eshikwaphọ nno</div>
<div class="q2">merwushia onwophẹ;</div>
<div class="q2">mbụ shi nno bụru ndu</div>
<div class="q2">agba ụkpara.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Noo g'o gude Chipfu</div>
<div class="q2">vụahaaru ndibe iya</div>
<div class="q2">ọvuma;</div>
<div class="q2">mbụ kpọ-yiaharu ndu ono,</div>
<div class="q2">bụ okiphe iya ono ukuvu.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Ọ chịru phẹ ye l'ẹka</div>
<div class="q2">ndu ọhozo.</div>
<div class="q">Ndu ẹphe dụ ashị bụru eze</div>
<div class="q2">chịahaa phẹ.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Ndu ọhogu phẹ kpaahaa</div>
<div class="q2">phẹ ẹhu.</div>
<div class="q">Ndibe Chileke bya anọdu</div>
<div class="q2">phẹ l'ẹka.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Ọ dzọtakpooru phẹ</div>
<div class="q2">teke dụ igwerigwe;</div>
<div class="q2">ọle ẹka uche adụjee phẹ</div>
<div class="q2">phọ bụ l'eme iphe,</div>
<div class="q2">a sụru g'ẹphe te emeshi.</div>
<div class="q">Ẹphe shi nno nọdu l'iphe-ẹji</div>
<div class="q2">phẹ yifu.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Ọle ọobujeru;</div>
<div class="q2">iphe-ẹhuka -byapfuta phẹ;</div>
<div class="q2">ẹphe -raku Chileke;</div>
<div class="q2">l'o rwua Chileke l'ẹhu</div>
<div class="q2">ẹgwegwa; l'ọ nụma</div>
<div class="q2">olu phẹ.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>L'o gude opfu ẹhu phẹ</div>
<div class="q2">nyata ọgbandzu iya.</div>
<div class="q">O gude kẹ l'o yeru phẹ</div>
<div class="q2">obu selaa ẹka azụ.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>O mee g'iphe,</div>
<div class="q2">bụkpoo ndu kpụru</div>
<div class="q2">phẹ lẹ ndzụ phụaru phẹ</div>
<div class="q2">obu-imemini.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Dzọnaa anyi; jiko Chipfu,</div>
<div class="q2">bụ Chileke anyi.</div>
<div class="q">Shinu l'ọhamoha ono</div>
<div class="q2">rwukọbe anyi ọzo;</div>
<div class="q2">k'ọphu anyi e-tu ngu ẹpha;</div>
<div class="q2">gụbe onye ono,</div>
<div class="q2">ẹpha ngu dụ nsọ ono gude</div>
<div class="q2">ajaja,</div>
<div class="q2">anyi a-ja ngu baa aba.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>G'ajaja bụru kẹ Chipfu,</div>
<div class="q2">bụ Chileke kẹ ndu</div>
<div class="q2">Ízurẹlu gbururu jeye</div>
<div class="q2">lẹ gbururu.</div>
<div class="q">G'onyemonye sụkwa:</div>
<div class="q2">“Nokwa g'ọ dụ!”</div>
<div class="q">G'ajaja bụru kẹ Chipfu!<span id="bookmarks48"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
