<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jiowẹlu 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = false;
var baseRef  = "izz-29-JOL-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-28-HOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-28-HOS-014.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jiowẹlu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='izz-29-JOL-002.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-30-AMO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="mt2"><span class="mt2">Ẹkwo</span></div>
<div class="mt"><span class="mt">Jiowẹlu</span></div>
<div class="mt2"><span class="mt2">Onye Mpfuchiru Chileke</span></div>
<div class="b"></div>
<div class="b"></div><a id="v1"></a>
<div class="m">
<div class="c-drop">1</div> Ọwaa bụ ozi, Chipfu ziru Jiowẹlu, bụ nwa Petuwẹlu.<span id="bookmarks1"></span></div>

<div class="s"><div id="s1">Igube, byaru mkpu-danyi-ọku</div></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Unu nụmakwa iphe-a;</div>
<div class="q2">unubẹ ndu bụ ọgerenya!</div>
<div class="q">Unu ngabẹkwa nchị; iphe,</div>
<div class="q2">bụkpoo ndu bu l'alị-a</div>
<div class="q2">l'ophu!</div>
<div class="q">Iphe, dụ ẹgube-a;</div>
<div class="q2">?o mejekpọoru eshinu</div>
<div class="q2">unu shi nọduta ndzụ?</div>
<div class="q">Tọo&nbsp;?o mejeru lẹ teke kẹ nna</div>
<div class="q2">unu oche phẹ?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Unu pfukwaaru iya</div>
<div class="q2">ụnwegirima unu!</div>
<div class="q">G'ụnwu unu pfukwaru iya</div>
<div class="q2">phọ ụnwu nkephẹ.</div>
<div class="q">Ụnwu nkephẹ epfuaru iya</div>
<div class="q2">ọgbo ọphu abya nụ.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>L'iphe, otsu-gbiigbiigbi</div>
<div class="q2">igube tarụ taphodo</div>
<div class="q2">bẹ oke-igube wụbataru</div>
<div class="q2">bya ataa.</div>
<div class="q">Ọphu oke-igube tarụ</div>
<div class="q2">taphodo bẹ</div>
<div class="q2">ụnwu ọgbolanu igube</div>
<div class="q2">wụbataru bya ataa.</div>
<div class="q">Ọphu ụnwu ọgbolanu igube</div>
<div class="q2">taphodoru</div>
<div class="q2">bẹ mgbagbaramatsụ byaru</div>
<div class="q2">bya atachafụ.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Unu tehu etehu;</div>
<div class="q2">unubẹ ndu angụnukaje</div>
<div class="q2">mẹe.</div>
<div class="q2">Unu wata ara ẹkwa!</div>
<div class="q">Unu chia mkpu;</div>
<div class="q2">unubẹ ndu angụje mẹe</div>
<div class="q2">ngụgharu iya ẹka!</div>
<div class="q">Unu kpọo mkpu mẹe</div>
<div class="q2">ọ̀phúú ono;</div>
<div class="q2">kele a nyịchatawaru</div>
<div class="q2">iya unu l'ọnu!<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọ dụru ọha, byaru bya</div>
<div class="q2">eripyabẹ alị mu-a.</div>
<div class="q">Ndu ono bẹ ọkpehu dụ shii;</div>
<div class="q2">tẹme ọphu aagụtadu</div>
<div class="q2">phẹ l'ọgu.</div>
<div class="q">Eze, dụ phẹ l'ọnu dụ gẹ</div>
<div class="q2">k'oduma;</div>
<div class="q2">mbụ l'ọ dụ g'ẹpyii,</div>
<div class="q2">nọ l'ọnu ne oduma.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ọ tapyashịchawaru vayịnu mu;</div>
<div class="q2">bya emee oshi figu mu;</div>
<div class="q2">ọ bụkotaru ọla-l'iswi.</div>
<div class="q">Ọ swachacharu iya ụgbo</div>
<div class="q2">woru iya tọgbo.</div>
<div class="q">Ẹkali iya nọdu achagbaa</div>
<div class="q2">ụcha.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Unu gụa aphụ gẹ nwamgbọko,</div>
<div class="q2">yẹe nwoke teke akwaswee,</div>
<div class="q2">yeru uwe-aphụ,</div>
<div class="q2">agụ aphụ kẹ ọnwu</div>
<div class="q2">gburu nwoke eje</div>
<div class="q2">iya alụlu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ngwẹja-nri; waa ngwẹja-mẹe</div>
<div class="q2">chịhuwaru l'ụlo Chipfu.</div>
<div class="q">Ndu bụ uke nọ l'aphụ;</div>
<div class="q2">mbụ ndu ono,</div>
<div class="q2">ejeru Chipfu ozi ono.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Opfu, a kọru akọko bẹ bụwaa</div>
<div class="q2">ọla-l'iswi.</div>
<div class="q">Alị kpọhu nkụ; ereshi,</div>
<div class="q2">a kụru iya mebyishihu.</div>
<div class="q">Mẹe ọ̀phúú tashịhu; tẹme manụ</div>
<div class="q2">nọdu atahụwa atahụ.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>“G'iphere gudekwa unubẹ</div>
<div class="q2">ndu akọ opfu!</div>
<div class="q">Unu rashịa ẹkwa ike;</div>
<div class="q2">unubẹ ndu akọ</div>
<div class="q2">opfu-vayịnu!</div>
<div class="q">Unu gụa aphụ witi unu;</div>
<div class="q2">yẹe balị unu; kẹle iphe,</div>
<div class="q2">a kụru l'opfu bẹ e</div>
<div class="q2">mebyishiwaru.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ome vayịnu kpọshihuwaru nkụ;</div>
<div class="q2">tẹme oshi figu</div>
<div class="q2">nwụkotawaa lwaa.</div>
<div class="q">Oshi itorokuma; yẹe mpfụ;</div>
<div class="q2">waa oshi ụdara;</div>
<div class="q2">mẹwaro iphe,</div>
<div class="q2">bụkpoo oshi,</div>
<div class="q2">nọkota l'ẹgu l'ophu</div>
<div class="q2">kpọhukotawaru nkụ;</div>
<div class="q2">kẹle iphe, emeje g'ẹhu</div>
<div class="q2">tsọo ụnwu-eliphe</div>
<div class="q2">ụtso chịhuwaru.”<span id="bookmarks12"></span></div>

<div class="s"><div id="s2">Oku izimanụ alwa azụ</div></div><span id="bookmarks12"></span><a id="v13"></a>
<div class="q-vv top-spacing"><span class="v">13</span><span class="vsp">&nbsp;</span>Unu yekwaa uwe-aphụ wata</div>
<div class="q2">agụ aphụ;</div>
<div class="q2">unubẹ ndu bụ uke!</div>
<div class="q">Unu watakwa echi mkpu;</div>
<div class="q2">unubẹ ndu ono,</div>
<div class="q2">anọduje eje ozi</div>
<div class="q2">l'ọru-ngwẹja ono!</div>
<div class="q">Unubẹ ndu ono, nọ l'iphu</div>
<div class="q2">Chileke mu eje ozi</div>
<div class="q2">ono;</div>
<div class="q2">unu byakwa eyee</div>
<div class="q2">uwe-aphụ</div>
<div class="q2">nọkota ẹnyashi l'ophu;</div>
<div class="q2">kẹle ngwẹja-nri yẹe</div>
<div class="q2">ngwẹja-mẹe bẹ e</div>
<div class="q2">buchiwaru</div>
<div class="q2">l'ụlo Chileke unu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Unu raa ya arara g'a swịaru</div>
<div class="q2">Chileke ẹgu!</div>
<div class="q">Unu tụa ndzukọ, a-dụru</div>
<div class="q2">Chileke iche!</div>
<div class="q">Unu kua ndu bụ ọgerenya</div>
<div class="q2">ndzukọ; mẹkpoo iphe,</div>
<div class="q2">bụ ndu bu l'alị-a l'ophu;</div>
<div class="q2">g'ẹphe dzukọ l'ụlo Chipfu,</div>
<div class="q2">bụ Chileke unu raku</div>
<div class="q2">Chipfu ono l'ẹkwa.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ha-o! Ẹgube mbọku ono;</div>
<div class="q2">kẹle eswe Chipfu dụkwaa</div>
<div class="q2">ntse.</div>
<div class="q">Ọo-bụru eswe,</div>
<div class="q2">Ọkalibe-kangokọtaru-nụ</div>
<div class="q2">e-mebyishi iphemiphe.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>“?Tọbudu l'iphu anyi gẹdegede</div>
<div class="q2">bẹ e meru; nri chịhu;</div>
<div class="q2">bya emee;</div>
<div class="q2">ẹhu-ụtso yẹe ete ẹswa</div>
<div class="q2">bvụkwapho l'ụlo</div>
<div class="q2">Chileke anyi?<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Akpụru iphe, a kụru akụku</div>
<div class="q2">gbapyashịhuchawaru</div>
<div class="q2">l'ime igbo, a kụru iya.</div>
<div class="q">Iphe, bụkota ụlo,</div>
<div class="q2">aakụbeje nri</div>
<div class="q2">dabyikọtaru iphoro.</div>
<div class="q">Ọba ereshi tụko dakashịhu;</div>
<div class="q2">kẹle ereshi ọbu l'onwiya</div>
<div class="q2">mebyishihuru l'ẹgu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Lewarọ g'anụ-ụlo atsụgbaa ude!</div>
<div class="q">Eswi bẹ ọ tụgbaru ẹberebete;</div>
<div class="q2">kẹle ẹphe te enwedu nri,</div>
<div class="q2">ẹphe a-ta;</div>
<div class="q2">mbụ l'atụru tụkoru eje</div>
<div class="q2">iphe-ẹhuka.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ọ kwa gụbe Chipfu bẹ mu</div>
<div class="q2">araku;</div>
<div class="q2">kẹle ọku tsuakwaru ẹka</div>
<div class="q2">iphe-edobe atajẹ nri,</div>
<div class="q2">dụ l'echiẹgu;</div>
<div class="q2">mbụ l'iphe, bụ oshi,</div>
<div class="q2">dụ l'ẹgbudu nwukọtawaru</div>
<div class="q2">phuruphuru nwufu</div>
<div class="q2">l'ọku;<span id="bookmarks19"></span></div><span id="bookmarks19"></span><a id="v20"></a>
<div class="q2-vv"><span class="v">20</span><span class="vsp">&nbsp;</span>anụ-ẹgbudu nọdu atụchaa</div>
<div class="q2">hẹehee agba achọ ngu.</div>
<div class="q">Nggele nggele bẹ mini</div>
<div class="q2">tashịhuwaru.</div>
<div class="q">Tẹme ọku tsufuwaa ẹka</div>
<div class="q2">iphe-edobe atajẹ nri,</div>
<div class="q2">dụ l'echiẹgu.”<span id="bookmarks20"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
