<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 51</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-050.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;51&nbsp;&nbsp;</a></span>
  <span class="button"><a href='izz-24-JER-052.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">51</div> Wakwa iphe, Chipfu epfu baa:</div>
<div class="q top-spacing">“Unu lekwa; mu a-kpali</div>
<div class="q2">onye mmebyi</div>
<div class="q2">g'ọ bụru ọgu dụru ndu</div>
<div class="q2">Bábilọnu;</div>
<div class="q2">mbụ ndu bu l'alị, aza ‘obu</div>
<div class="q2">ndu wụ-lihuru etso</div>
<div class="q2">mu opfu’.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Mu e-zi ndu ọhozo g'ẹphe je</div>
<div class="q2">etsoo ndu Bábilọnu ọgu;</div>
<div class="q2">g'ẹphe je aphụchaa phẹ</div>
<div class="q2">aphụcha;</div>
<div class="q2">mee alị phẹ adabyiru</div>
<div class="q2">iphoro.</div>
<div class="q">Ẹphe a-nọdu abya iya ọgu</div>
<div class="q2">ẹka ẹbo ẹbo mẹ</div>
<div class="q2">o -rwuẹpho mbọku ono,</div>
<div class="q2">ee-mebyishi phẹ ono.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>G'onye agbajẹ apfụ te setakwa</div>
<div class="q2">ụta iya k'agbagba;</div>
<div class="q2">ọphu ọ kwakwa onwiya</div>
<div class="q2">ngwọgu.</div>
<div class="q">Unu ta aphụkwaru</div>
<div class="q2">ụnwokorobya phẹ</div>
<div class="q2">obu-imemini.</div>
<div class="q">Unu mee ndu ojọgu phẹ</div>
<div class="q2">g'ẹphe bvụeberu mu</div>
<div class="q2">rengurengu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Aa-nọdu egbushi phẹ;</div>
<div class="q2">ẹphe ada gbiigbii l'alị</div>
<div class="q2">ndu Bábilọnu.</div>
<div class="q">Mbụ l'aa-nọdu emeka</div>
<div class="q2">phẹ iphe ọkpobe</div>
<div class="q2">emeka l'agụga gbororo.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>A makwarụ-a l'alị ndu</div>
<div class="q2">Ízurẹlu ẹphe lẹ ndu</div>
<div class="q2">Jiuda l'ophu bụ iphe,</div>
<div class="q2">jiru iya nụ bụ</div>
<div class="q2">ikpe-anmanma,</div>
<div class="q2">nmarụ phẹ l'iphu Onye Nsọ</div>
<div class="q2">kẹ Ízurẹlu.</div>
<div class="q">Ọle Chileke phẹ, bụ Chipfu</div>
<div class="q2">bya abụru</div>
<div class="q2">Ọkalibe-Kakọta-Ike</div>
<div class="q2">teke agbadokwa phẹ.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Unu gbaa ọso shi l'alị ndu</div>
<div class="q2">Bábilọnu gbalaa!</div>
<div class="q">G'onyenọnu dzọo onwiya</div>
<div class="q2">ndzụ!</div>
<div class="q">G'e be mebyishikwa unu opfu</div>
<div class="q2">l'ẹphe meru iphe-ẹji;</div>
<div class="q2">noo kẹle o rwuakwaru</div>
<div class="q2">teke Chipfu e-melata;</div>
<div class="q2">mbụ teke ọo-pfụ phẹ ụgwo,</div>
<div class="q2">gbaru phẹ nụ.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Bábilọnu shi bụru okoro,</div>
<div class="q2">e meru lẹ mkpọla-ododo</div>
<div class="q2">l'ẹka Chipfu.</div>
<div class="q">O gude iya mee mẹe tsụahaa</div>
<div class="q2">ndu mgboko l'ophu.</div>
<div class="q">Ọhamoha ngụru mẹe,</div>
<div class="q2">shi l'okoro ono.</div>
<div class="q">Ọo ya meru g'o gude ẹphe</div>
<div class="q2">meahaa ọbvu ọbvu</div>
<div class="q2">nta-a.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Bábilọnu dawarụ l'ọtulupfu</div>
<div class="q2">tsukpọshihu.</div>
<div class="q">Unu rashịa ẹkwa iya ike!</div>
<div class="q">Unu kpatakwaru iya</div>
<div class="q2">ọbvu-etete g'o mebe l'ẹka</div>
<div class="q2">iphe eme iya ẹhuka.</div>
<div class="q">?A maru l'oo-shi nno bụru</div>
<div class="q2">iya ewekọrohu?<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>‘Anyi gege emetakwa</div>
<div class="q2">Bábilọnu iphe,</div>
<div class="q2">eme iya nụ;</div>
<div class="q2">ọle o to nwehẹedu</div>
<div class="q2">ewekọrohu.</div>
<div class="q">G'anyi parụ iya haa</div>
<div class="q2">g'onyenọnu lashịa</div>
<div class="q2">alị iya; kẹle ikpe,</div>
<div class="q2">nmarụ iya nụ rwuwaru</div>
<div class="q2">akpaminigwe;</div>
<div class="q2">mbụ l'ọ ha ephekerephe</div>
<div class="q2">g'ẹka urwukpu nọ.’<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>‘Chipfu meakwaru;</div>
<div class="q2">anyi bụru ndu</div>
<div class="q2">pfụberekoto ọzo!</div>
<div class="q">Unu bya g'anyi je l'úbvú</div>
<div class="q2">Zayọnu je akọo iphe,</div>
<div class="q2">Chipfu,</div>
<div class="q2">bụ Chileke anyi meru!’<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Unu rwachaa ọnu apfụ unu</div>
<div class="q2">arwacha!</div>
<div class="q">Unu achị-lia iphe,</div>
<div class="q2">unu egudeje egbobuta</div>
<div class="q2">onwunu!</div>
<div class="q">Chipfu kpaliakwaru ndu eze</div>
<div class="q2">ndu Midiya;</div>
<div class="q2">noo kẹle iphe,</div>
<div class="q2">ọ tụberu bụ g'o mebyia</div>
<div class="q2">alị ndu Bábilọnu.</div>
<div class="q">Chipfu a-gwata ụgwo iphe;</div>
<div class="q2">ụgwo iphe,</div>
<div class="q2">e meru eze-ụlo iya.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Unu palia ẹkwa-ọhubama</div>
<div class="q2">gude goshi l'ọgu dụru</div>
<div class="q2">igbulọ mkpụkpu Bábilọnu!</div>
<div class="q">Unu cheshi nche ike!</div>
<div class="q">Mbụ-a unu mee gẹ ndu nche</div>
<div class="q2">nọdu lẹ nche!</div>
<div class="q">Unu eje l'ẹgbudu je edokaa</div>
<div class="q2">ndu mpya-ọgu;</div>
<div class="q2">kẹle Chipfu e-mekwa iphe,</div>
<div class="q2">ọ tụberu; mbụ iphe,</div>
<div class="q2">ọ chị-buhuhawaru lẹ ya</div>
<div class="q2">e-me ndu bu lẹ Bábilọnu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Unubẹ ndu bu l'agụga</div>
<div class="q2">ẹnyimu;</div>
<div class="q2">tẹme unu nweru ẹku shii;</div>
<div class="q2">ndzụ unu bvuakwaru!</div>
<div class="q">Mbụ l'ẹba-oghu ndzụ unu</div>
<div class="q2">gbabuhuakwaru!<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Chipfu, bụ</div>
<div class="q2">Ọkalibe-Kakọta-Ike</div>
<div class="q2">gudeakwa onwiya</div>
<div class="q2">ria angụ sụ lẹ ya</div>
<div class="q2">a-chịru nemadzụ ye lẹ</div>
<div class="q2">mkpụkpu ono;</div>
<div class="q2">ẹphe eji iya kpimu;</div>
<div class="q2">sweta iya g'ẹka igube</div>
<div class="q2">swetaru.</div>
<div class="q">Tẹme ẹphe atụa okoo</div>
<div class="q2">kpua unu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọo ọkpehu iya bẹ o gude</div>
<div class="q2">mee mgboko.</div>
<div class="q">Ọ bụru mmamiphe iya bẹ o</div>
<div class="q2">gude mee mgboko;</div>
<div class="q2">ọ ngụru angụru;</div>
<div class="q2">bya egude nkwamẹnya iya</div>
<div class="q2">phụshi akpaminigwe.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>O -mee; igwe raa ọ́rà; mini,</div>
<div class="q2">nọ l'imigwe aphụa</div>
<div class="q2">gbudugbudu.</div>
<div class="q">Ọ nọdu emeje g'urwukpu shi</div>
<div class="q2">l'ẹka igwe beru sọru</div>
<div class="q2">sọfuta.</div>
<div class="q">Teke o meru; igwe nọdu edze</div>
<div class="q2">mini l'ọotukwapho</div>
<div class="q2">egbigwe.</div>
<div class="q">Tẹme ọ nọdu eshije l'ụlo</div>
<div class="q2">ẹku iya kpofuta</div>
<div class="q2">phẹrephere.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Nemadzụ l'ophu te enwedu</div>
<div class="q2">egomunggo.</div>
<div class="q">Tẹme ọphu ọ dụdu iphe,</div>
<div class="q2">ọ maru.</div>
<div class="q">Iphere gudekọta iphe,</div>
<div class="q2">bụkpoo ndu akpụ ụzu;</div>
<div class="q2">ọ bụru ntẹkpe,</div>
<div class="q2">ẹphe kpụshiru meru</div>
<div class="q2">phẹ iya;</div>
<div class="q2">kẹle ntẹkpe phẹ ọbu</div>
<div class="q2">bụkota ụghoshi.</div>
<div class="q">Ọ tọ dụdu ọphu atụ unme.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ẹphe bụkota iphe-mmanụ;</div>
<div class="q2">iphe,</div>
<div class="q2">e gude agba mgbọnu.</div>
<div class="q">O -rwuẹpho teke aa-nụ phẹ</div>
<div class="q2">aphụ; ẹphe alaa l'iyi.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Onye ono, bụ okiphe oshilọkpa</div>
<div class="q2">Jiékọpu ono ta adụkwa</div>
<div class="q2">gẹ ndu k'ono;</div>
<div class="q2">kẹle ọo ya bụ onye</div>
<div class="q2">meru iphemiphe;</div>
<div class="q2">mẹchakpoo ọkpa-ipfu ono,</div>
<div class="q2">bụ okiphe iya ono.</div>
<div class="q">Onye ono bẹ ẹpha iya</div>
<div class="q2">bụ Chipfu,</div>
<div class="q2">bụ Ọkalibe-Kakọta-Ike.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ọ kwa ngu bụ ogbunkụ,</div>
<div class="q2">mu gude alwụ ọgu.</div>
<div class="q">Ọ bụ ngu bẹ mu egudeje</div>
<div class="q2">chịkaa ọha l'ophu.</div>
<div class="q">Ọ bụru ngu bẹ mu egudeje</div>
<div class="q2">mebyia alị-eze l'ophu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ọ bụ ngu bẹ mu egudeje</div>
<div class="q2">chịkaa ịnya;</div>
<div class="q2">yẹe ndu nọ phẹ l'eli.</div>
<div class="q">Mu nọdu egudeje ngu chịkaa</div>
<div class="q2">ụgbo-ịnya;</div>
<div class="q2">yẹe ndu agba iya nụ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ọ bụ ngu bẹ mu egudeje</div>
<div class="q2">chịkaa nwoke yẹe</div>
<div class="q2">nwanyị.</div>
<div class="q">Ọ bụru ngu bẹ mu egudeje</div>
<div class="q2">chịkaa ndu bụ ọgerenya;</div>
<div class="q2">yẹe ndu bụ okorọbya.</div>
<div class="q">Ọ bụru ngu bẹ mu egudeje</div>
<div class="q2">chịkaa nwoke ọgbaga;</div>
<div class="q2">yẹe nwanyị ọgbaga.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ọ bụru ngu bẹ mu egudeje</div>
<div class="q2">chịkaa onye eche atụru;</div>
<div class="q2">yẹe atụru iya.</div>
<div class="q">Ọ bụru ngu bẹ mu egudeje</div>
<div class="q2">chịkaa onye akọ opfu;</div>
<div class="q2">yẹe eswi, o gude akọ iya.</div>
<div class="q">Ọ bụru ngu bẹ mu egudeje</div>
<div class="q2">chịkaa ndu achị ọha;</div>
<div class="q2">yẹe ndu-ishi.<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>“Tẹme; ọzo bụ lẹ mu a-nọduepho unu l'iphu pfụa Bábilọnu; yẹe iphe, bụkpoo ndu bukọta l'alị ndu Bábilọnu l'ophu ụgwo iphe, ẹphe meru l'úbvú Zayọnu.” Nokwa iphe, Chipfu eepfu bụ onoya.<span id="bookmarks24"></span></div><span id="bookmarks24"></span><a id="v25"></a>
<div class="q-vv top-spacing"><span class="v">25</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Lekwa; mu bụkwa ọgu dụru</div>
<div class="q2">ngu;</div>
<div class="q2">gụbe úbvú ono,</div>
<div class="q2">anọduje emebyishi</div>
<div class="q2">emebyishi ono;</div>
<div class="q2">mbụ unubẹ ndu ono,</div>
<div class="q2">mebyishikọtaru eliphe</div>
<div class="q2">l'ophu ono.</div>
<div class="q">Mu a-machịru ngu ẹka</div>
<div class="q2">l'ọoburu ọgu dụru ngu.</div>
<div class="q">Mu eshi lẹ mkpakpa-ọnu úbvú</div>
<div class="q2">phụa ngu phụzeta l'alị;</div>
<div class="q2">mee ngu l'ịiburu úbvú,</div>
<div class="q2">a kpọru ọku.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọphu ọ dụdu mkpuma</div>
<div class="q2">aa-kwata l'ẹhu ngu</div>
<div class="q2">k'eme mkpuma,</div>
<div class="q2">gude ụlo.</div>
<div class="q">Ọphu ọ dụkwapho mkpuma,</div>
<div class="q2">shi iya nụ,</div>
<div class="q2">e gude atụ ọkpa-ụlo.</div>
<div class="q">Noo kẹle ịi-dabyiru bụru</div>
<div class="q2">okorobo-ẹgu jasụ</div>
<div class="q2">l'ojejoje.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Unu palia ẹkwa-ọhubama</div>
<div class="q2">l'alị ono!</div>
<div class="q">Unu gbua opu tsoru ọhamoha!</div>
<div class="q">Unu dozia ọhamoha g'ẹphe</div>
<div class="q2">tsoo ya ọgu.</div>
<div class="q">Unu eje ekua ndu alị-eze,</div>
<div class="q2">nọnu g'ẹphe tsoo ya ọgu;</div>
<div class="q2">ndu Araratu; waa ndu Mini;</div>
<div class="q2">waa ndu Ashikenazu!</div>
<div class="q">Unu họta onye-ishi-ojọgu,</div>
<div class="q2">a-bụru iya ọgu!</div>
<div class="q">Unu achịfuta ịnya ye g'o</div>
<div class="q2">zeru gbiigbiigbi</div>
<div class="q2">je g'ẹka igube etsu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Unu dozia ọhamoha g'ẹphe</div>
<div class="q2">tsoo ya ọgu;</div>
<div class="q2">mbụ ndu eze ndu Midiya;</div>
<div class="q2">waa ndu achị ọha phẹ;</div>
<div class="q2">waa ndu-ishi phẹ;</div>
<div class="q2">mẹkpoo ndu alị ẹka</div>
<div class="q2">nọkota phẹ l'ẹka g'ẹphe</div>
<div class="q2">hakọta.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Alị anma jiijiijii bya echi</div>
<div class="q2">gburugburu; kẹle iphe,</div>
<div class="q2">Chipfu chịru k'eme</div>
<div class="q2">ndu Bábilọnu dụkwa</div>
<div class="q2">g'ọ dụ.</div>
<div class="q">Mbụ l'oo-me alị Bábilọnu</div>
<div class="q2">l'ophu l'ọoburu ochobu;</div>
<div class="q2">k'ọphu bụ l'ọ tọ dụdu</div>
<div class="q2">onye byaru ebubaaru</div>
<div class="q2">iya eburu.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ndu ojọgu ndu Bábilọnu bẹ</div>
<div class="q2">hakwaru alwụ ọgu</div>
<div class="q2">lachaa je anọdu l'ụlo phẹ,</div>
<div class="q2">a kpụshiru ike.</div>
<div class="q">Ike bẹ bvụkotawaru phẹ nụ;</div>
<div class="q2">ẹphe dụwaa g'ụnwanyi.</div>
<div class="q">Ẹka ẹphe bu ebubu bẹ a</div>
<div class="q2">tụwaru ọku.</div>
<div class="q">Mgbọro-ígwè, o gude</div>
<div class="q2">gbaa ụpho iya bẹ a</div>
<div class="q2">nyajishiwaru.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Onye ọkpa-ẹgwa lanụ</div>
<div class="q2">anọduje agba etso</div>
<div class="q2">nwibe iya;</div>
<div class="q2">onye-ozi etso onye-ozi ọzo;</div>
<div class="q2">bụkpoerupho ndu eje ezi</div>
<div class="q2">eze ndu Bábilọnu</div>
<div class="q2">l'a nataakwaru iya</div>
<div class="q2">mkpụkpu iya l'ophu</div>
<div class="q2">l'ophu.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ẹka mini asọkahu asọkahu</div>
<div class="q2">bẹ a kuchichaakwaru;</div>
<div class="q2">bya atụfu ọku l'ụda l'ụda,</div>
<div class="q2">dụgbaa l'ẹka ono.</div>
<div class="q">Ndu ojọgu bẹ meji tọfuwaru.”<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wakwa iphe, oopfu; mbụ Chipfu, bụ Ọkalibe-Kakọta-Ike; mbụ Chileke kẹ ndu Ízurẹlu:</div>
<div class="q top-spacing">“Nwada Bábilọnu dụkwaa</div>
<div class="q2">g'alị ẹka aazọshi ẹswa</div>
<div class="q2">lẹ balị teke aazọ iya</div>
<div class="q2">tọlitoli.</div>
<div class="q">Teke aa-kpa iya g'onye akpa</div>
<div class="q2">ji rwuakwaru.”<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>“Nebukadineza, bụ eze ndu</div>
<div class="q2">Bábilọnu ripyawaru</div>
<div class="q2">anyi.</div>
<div class="q">O mewaru; ọphu anyi amaẹdu</div>
<div class="q2">iphe, anyi eme.</div>
<div class="q">O mewaru anyi;</div>
<div class="q2">anyi bụru ite iphoro.</div>
<div class="q">Ọo g'ẹjo agwọ elweje iphe-a</div>
<div class="q2">bụ g'o lweru anyi</div>
<div class="q2">bya egude ẹku anyi rijia</div>
<div class="q2">ẹpho;</div>
<div class="q2">bya agbẹ teke ono gbọfu</div>
<div class="q2">anyi.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>G'iwashị, e weru l'anụ-ẹhu</div>
<div class="q2">anyi tukokwaru ndu</div>
<div class="q2">Bábilọnu l'ẹhu!”</div>
<div class="q">Nokwa iphe, ndu bu l'úbvú</div>
<div class="q2">Zayọnu epfu.</div>
<div class="q">“Gẹ mee anyi tukokwaru</div>
<div class="q2">l'ishi ndu bu l'alị ndu</div>
<div class="q2">Bábilọnu!”</div>
<div class="q">Nokwa iphe, ndu bu lẹ</div>
<div class="q2">Jierúsalẹmu epfu.<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Ọo ya bụ lẹ-a; wakwa iphe,</div>
<div class="q2 top-spacing">Chipfu epfu baa:</div>
<div class="q">“Lekwa; mu a-gbaru unu</div>
<div class="q2">ọdzori; melata iphe,</div>
<div class="q2">e meru unu.</div>
<div class="q">Ẹnyimu phẹ bẹ mu e-me</div>
<div class="q2">g'ọ tashịhu;</div>
<div class="q2">bya emee ọgba mini</div>
<div class="q2">phẹ g'ọ tashịhuchaa.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Bábilọnu e-mechaa bụru</div>
<div class="q2">ikpọzu;</div>
<div class="q2">ẹka nkụta-ọswa bugbaa;</div>
<div class="q2">waa iphe, a-nọdu anyị</div>
<div class="q2">ishi ẹdzu;</div>
<div class="q2">tẹme l'e gudekwa iya</div>
<div class="q2">phọ agba mgbọnu;</div>
<div class="q2">ẹka ọ tọ dụdu onye bya</div>
<div class="q2">eburu iya eburu ọzo.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Ndibe iya g'ẹphe ha asụgbaa</div>
<div class="q2">ekiri g'oduma.</div>
<div class="q">Mbụ l'ẹphe asụgbaa kọroro</div>
<div class="q2">g'ụnwu oduma nshịi.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Obenu l'ọo teke ono,</div>
<div class="q2">oonwu phẹ</div>
<div class="q2">phuruphuru g'ọku ono</div>
<div class="q2">bẹ mu e-shiru phẹ nri</div>
<div class="q2">ọbo-iphe;</div>
<div class="q2">mee mẹe atsụahaa phẹ;</div>
<div class="q2">k'ọphu ẹphe a-chịepho</div>
<div class="q2">ọchi kpọkirihuchaa</div>
<div class="q2">akpọkirihu;</div>
<div class="q2">kuwarurọ mgbẹnya,</div>
<div class="q2">ẹphe tee tehubaẹdu etehu.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Mu a-kwata phẹ tụa l'alị g'ụnwu</div>
<div class="q2">atụru, a chị eje egbushi;</div>
<div class="q2">mbụ g'ikpoto ebili;</div>
<div class="q2">yẹe ikpoto eghu.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Lewarọ g'e gude gude ndu</div>
<div class="q2">Sheshaku;</div>
<div class="q2">g'e gude lwụta ndu ndiphe</div>
<div class="q2">l'ophu shi gude eku</div>
<div class="q2">onwophẹ.</div>
<div class="q">Ọ bụakwaa iphe, anyị</div>
<div class="q2">ishi ẹdzu l'echilabọ</div>
<div class="q2">ọhamoha.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Ẹnyimu byaakwaru utso</div>
<div class="q2">ripyabẹ alị ndu</div>
<div class="q2">Bábilọnu.</div>
<div class="q">Ọ bụru gborogboro, ọoso bẹ</div>
<div class="q2">o gude sọpyabe iya.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Mkpụkpu lẹ mkpụkpu,</div>
<div class="q2">nọ iya nụ bụkotaru</div>
<div class="q2">ochobu; kpọhu nkụ;</div>
<div class="q2">bụru alị evevee;</div>
<div class="q2">alị ẹka adụdu onye bu</div>
<div class="q2">iya nụ;</div>
<div class="q2">ọphu ọ dụdu onye eshi iya</div>
<div class="q2">eshishi.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Mu a-hụ̀ Balụ ahụ̀hù l'alị</div>
<div class="q2">ndu Bábilọnu.</div>
<div class="q">Mu emee ya l'ọ gbọo iphe,</div>
<div class="q2">o lwehawaru elwelwe.</div>
<div class="q">Ọhamoha taa wụedu</div>
<div class="q2">awụ-pfu iya.</div>
<div class="q">Tẹme igbulọ mkpụkpu</div>
<div class="q2">Bábilọnu adakpọshihu.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Ndibe mu; unu shikwa</div>
<div class="q2">l'ime iya wụfuta!</div>
<div class="q">Unu gbakwaa ọso ndzụ unu!</div>
<div class="q">Unu gbalakwaaru oke</div>
<div class="q2">ẹhu-eghu Chipfu!<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Gẹ meji ta tọfukwa unu;</div>
<div class="q2">ọphu unu atsụhukwa</div>
<div class="q2">ebvu;</div>
<div class="q2">teke unu a-wata anụ ude</div>
<div class="q2">ọgu l'alị ono;</div>
<div class="q2">a -tụkpoo ọwa-a apha-a;</div>
<div class="q2">apha ọzo l'aawata ọzo;</div>
<div class="q2">mbụ teke iwashị adụ</div>
<div class="q2">l'alị ono;</div>
<div class="q2">tẹme onye-ishi anọdu</div>
<div class="q2">etso onye-ishi ọgu.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Ọo ya bụ; o nweru teke</div>
<div class="q2">dụfutaje nụ,</div>
<div class="q2">bụ teke mu a-nụ nshi</div>
<div class="q2">ndu Bábilọnu aphụ.</div>
<div class="q2">Alị phẹ l'ophu bẹ ee-me</div>
<div class="q2">iphe-iphere.</div>
<div class="q">Ndibe iya, e gburu egbugbu</div>
<div class="q2">adabyigbaaru adabyiru</div>
<div class="q2">l'ime iya.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Noo teke imigwe;</div>
<div class="q2">mẹ eliphe l'ophu;</div>
<div class="q2">yẹe iphe, bụkpoo iphe,</div>
<div class="q2">nọkota iya nụ</div>
<div class="q2">a-tụ ụzu l'ẹka ẹhu atsọ</div>
<div class="q2">phẹ ụtso l'opfu ẹhu</div>
<div class="q2">ndu Bábilọnu;</div>
<div class="q2">kẹle ndu mmebyi,</div>
<div class="q2">shi l'ụzo isheli abya phẹ</div>
<div class="q2">etso ọgu.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>“Ọ kwa gẹ ndu Bábilọnu</div>
<div class="q2">meru ndu mgboko l'ophu;</div>
<div class="q2">ẹphe daa pọopoo</div>
<div class="q2">bụ gẹ ndu Bábilọnu ono</div>
<div class="q2">a-da pọopoo</div>
<div class="q2">ẹphebedua.</div>
<div class="q">Ọ bụru iphe, kparụ iya nụ bụ</div>
<div class="q2">g'ẹphe gude gbua ndu</div>
<div class="q2">Ízurẹlu.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Unubẹ ndu nahụru ogu-echi;</div>
<div class="q2">unu tụgbuekwapho!</div>
<div class="q">Unu be jekpọkwa</div>
<div class="q2">anmarwụbe!</div>
<div class="q">Unu nọdukpooro ụzenya</div>
<div class="q2">nyata Chipfu!</div>
<div class="q">Unu anyatakwaphọ</div>
<div class="q2">Jierúsalẹmu!”<span id="bookmarks50"></span></div><span id="bookmarks50"></span><a id="v51"></a>
<div class="q-vv"><span class="v">51</span><span class="vsp">&nbsp;</span>“E kpuakwarụ anyi iphu</div>
<div class="q2">lẹ ntụ;</div>
<div class="q2">kẹle a kọwaru anyi ọnu.</div>
<div class="q">Tẹme iphere kpuchiwaa</div>
<div class="q2">anyi iphu;</div>
<div class="q2">noo kẹle ndu ọhozo</div>
<div class="q2">bahụru l'ẹka dụgbaa</div>
<div class="q2">nsọ l'ụlo kẹ Chipfu.”<span id="bookmarks51"></span></div><span id="bookmarks51"></span><a id="v52"></a>
<div class="p"><span class="v">52</span><span class="vsp">&nbsp;</span>Wakwa iphe, Chipfu epfu</div>
<div class="q2 top-spacing">baa:</div>
<div class="q">“Mbọku abyanụ-a, bụ mbọku,</div>
<div class="q2">mu a-nụ nshi aphụ.</div>
<div class="q">Ọ bụru iphe, a-nọdu ada l'alị</div>
<div class="q2">iya l'ophu</div>
<div class="q2">bụ atsụ ude, ndu e mekarụ</div>
<div class="q2">iphe atsụ.<span id="bookmarks52"></span></div><span id="bookmarks52"></span><a id="v53"></a>
<div class="q-vv"><span class="v">53</span><span class="vsp">&nbsp;</span>Ọ tọ dụkwa m'obetaru</div>
<div class="q2">Bábilọnu jerwuchaa</div>
<div class="q2">akpaminigwe;</div>
<div class="q2">bya emee ụlo, a kpụshiru</div>
<div class="q2">ike nkiya, dụ ephekerephe;</div>
<div class="q2">mee ya;</div>
<div class="q2">ọphu aabahụdu iya abahụ;</div>
<div class="q2">bẹ mu e-yelẹ-a ndu e-je</div>
<div class="q2">emebyishia ya.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks53"></span></div><span id="bookmarks53"></span><a id="v54"></a>
<div class="q-vv"><span class="v">54</span><span class="vsp">&nbsp;</span>Ụzu-ẹkwa adakwa lẹ</div>
<div class="q2">Bábilọnu; ụzu,</div>
<div class="q2">egoshi l'e mebyishiwaru</div>
<div class="q2">iphe,</div>
<div class="q2">parụ ẹka l'alị ndu</div>
<div class="q2">Bábilọnu.<span id="bookmarks54"></span></div><span id="bookmarks54"></span><a id="v55"></a>
<div class="q-vv"><span class="v">55</span><span class="vsp">&nbsp;</span>Chipfu abyawaa emebyishi</div>
<div class="q2">Bábilọnu;</div>
<div class="q2">byanyikọta oke ụzu ono,</div>
<div class="q2">aanọduje atụ l'ime</div>
<div class="q2">iya ono.</div>
<div class="q">Ndu ọhogu atụ akpara</div>
<div class="q2">g'eze-ẹnyimu abya.</div>
<div class="q">Ụzu, ẹphe a-nọdu atụ ala</div>
<div class="q2">ephekerephe.<span id="bookmarks55"></span></div><span id="bookmarks55"></span><a id="v56"></a>
<div class="q-vv"><span class="v">56</span><span class="vsp">&nbsp;</span>Noo kẹle onye mmebyi</div>
<div class="q2">byawaru emebyishi</div>
<div class="q2">Bábilọnu.</div>
<div class="q">Ndu ojọgu iya bẹ a</div>
<div class="q2">kpụtachawaru lẹ ndzụ.</div>
<div class="q">Tẹme a gbajishiwa ụta</div>
<div class="q2">phẹ mkpurikpu</div>
<div class="q2">mkpurikpu;</div>
<div class="q2">kẹle Chipfu bụ Chileke,</div>
<div class="q2">apfụje nemadzụ</div>
<div class="q2">ụgwo g'iphe,</div>
<div class="q2">o meru gbaru.</div>
<div class="q">O je l'apfụ iya ụgwo pfụ-dzua</div>
<div class="q2">ya ya apfụ-dzu.<span id="bookmarks56"></span></div><span id="bookmarks56"></span><a id="v57"></a>
<div class="q-vv"><span class="v">57</span><span class="vsp">&nbsp;</span>Mu e-me gẹ ndu-ishi iya;</div>
<div class="q2">yẹe ndibe iya, maru iphe;</div>
<div class="q2">yẹe ndu-ishi ojọgu iya;</div>
<div class="q2">mẹ ndu-ishi</div>
<div class="q2">mkpụkpu phẹ;</div>
<div class="q2">mẹkpoo ndu ojọgu phẹ;</div>
<div class="q2">ngụa mẹe g'ọ tsụ</div>
<div class="q2">phẹ atsụtsu.</div>
<div class="q">Mgbẹnya atụko tụshi phẹ;</div>
<div class="q2">ẹphe tee tetabaẹdu</div>
<div class="q2">eteta jasụ l'ojejoje.”</div>
<div class="q">Nokwa iphe, oopfu;</div>
<div class="q2">mbụ onye eze ono,</div>
<div class="q2">bụ Chipfu; bya abụru</div>
<div class="q2">Ọkalibe-Kakọta-Ike ono.<span id="bookmarks57"></span></div><span id="bookmarks57"></span><a id="v58"></a>
<div class="p"><span class="v">58</span><span class="vsp">&nbsp;</span>Wakwa iphe, oopfu;</div>
<div class="q2 top-spacing">mbụ Chipfu bụ</div>
<div class="q2">Ọkalibe-Kakọta-Ike:</div>
<div class="q">“Igbidigbi igbulọ Bábilọnu</div>
<div class="q2">ono bẹ ee-tsukpọshichaa</div>
<div class="q2">etsukpọshi.</div>
<div class="q">L'a tụfu ọku l'ephekerephe</div>
<div class="q2">ọnu-abata iya ono.</div>
<div class="q">Ndiphe eria aphụ see akanya</div>
<div class="q2">kẹ mmanụ.</div>
<div class="q">Ọhamoha abụerupho ọku bẹ</div>
<div class="q2">ẹphe e-jeru ozi jasụ</div>
<div class="q2">ike abvụ phẹ.”<span id="bookmarks58"></span></div><span id="bookmarks58"></span><a id="v59"></a>
<div class="p"><span class="v">59</span><span class="vsp">&nbsp;</span>Wakwa ozi, onye mpfuchiru Chileke, bụ Jieremaya ziru Seraya, bụ nwa Neraya bya abụru nwanwa Maseya; teke ono, o jeru Bábilọnu ono; ọ bụru ẹphe lẹ Zedekaya swị; mbụ eze ndu Jiuda teke ọ bụwaru eze apha ẹno. Seraya ono bụ onye-ishi, bụ iya achọtaje ẹka ndu ije a-kwajẹ.<span id="bookmarks59"></span> <a id="v60"></a><span class="v">60</span><span class="vsp">&nbsp;</span>Jieremaya tụkoepho ẹjo-iphe, a-nwụru Bábilọnu dekọta l'ẹkwo; mbụ iphemiphe ono, e dekọtaru k'opfu ẹhu Bábilọnu ono.<span id="bookmarks60"></span> <a id="v61"></a><span class="v">61</span><span class="vsp">&nbsp;</span>Iphe, o pfuru Seraya bụ: “Teke i jerwuẹkwarupho Bábilọnu; gụkwaa iphemiphe-a g'a nụma-dzuru.<span id="bookmarks61"></span> <a id="v62"></a><span class="v">62</span><span class="vsp">&nbsp;</span>Iphe, ii-pfufua bụ: ‘Gụbe Chipfu; i pfuwaru sụ l'ii-mebyishi ẹka-a; k'ọphu bụ lẹ nemadzụ tee buẹdu iya ebubu; ọphu anụ a-nọedu iya; l'ọo-bụru ochobu ojejoje!’<span id="bookmarks62"></span> <a id="v63"></a><span class="v">63</span><span class="vsp">&nbsp;</span>Teke ị gụchaerupho ẹkwo-a; l'iilibe iya mkpuma woru chie l'ime ẹnyimu Yufurétisu.<span id="bookmarks63"></span> <a id="v64"></a><span class="v">64</span><span class="vsp">&nbsp;</span>Iphe ọzo, ii-pfufua ye iya bụ: ‘Noo gẹ Bábilọnu a-tsụ ọtsuri bụ ono; ọphu oo-sebaẹdu ọzo. Ọ bụru iphe, a-kpa iya nụ bụ ẹjo-iphe, mu abya eme g'ọ dapfu iya; ọphu ike adụbaedu ndibe iya.’ ”</div>
<div class="p">Noo ẹka opfu Jieremaya jeberu bụ onoya.<span id="bookmarks64"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
