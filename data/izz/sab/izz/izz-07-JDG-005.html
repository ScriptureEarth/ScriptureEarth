<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ikpe 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 21 }];
var hasIntro = false;
var baseRef  = "izz-07-JDG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-06-JOS-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-07-JDG-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ikpe&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='izz-07-JDG-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-08-RUT-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu, Debora yẹe Baraku gụru</div></div><a id="v1"></a>
<div class="m">
<div class="c-drop">5</div> Lẹ mbọku ono bẹ Debora yẹe Baraku nwa Abinowamu gụru ebvu-a sụ:<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>“Ndu-ishi ndu Ízurẹlu vutaru ụzo ọgu;</div>
<div class="q2">ndu Ízurẹlu l'ophu gude obu phẹ tsoru phẹ;</div>
<div class="q2">unu jaa Chipfu ajaja!<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Unu nụma iphe-a; unubẹ ndu eze!</div>
<div class="q">Unu ngabẹ nchị; unubẹ ndu-ishi!</div>
<div class="q">Mu a-gụ ebvu nụ Chipfu; mu a-gụ ebvu gụ-ku iya;</div>
<div class="q2">mbụ lẹ mu e-gude ebvu jaa Chipfu, bụ Chileke ndu Ízurẹlu ajaja.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Gụbe Chipfu; teke ị lụfuru l'alị Siye;</div>
<div class="q2">mbụ teke ị zọru garamugaramu lụfu l'alị ndu Edọmu</div>
<div class="q2">bẹ mgboko nmahụru jiijiijii;</div>
<div class="q2">igwe rwua erwurwu; wa mini.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Úbvú bẹ nmakọtaru jiijiijii l'iphu gụbe Chipfu;</div>
<div class="q2">mbụ jeyekpọ l'úbvú Sayịnayi bẹ nmacharu jiijiijii</div>
<div class="q2">l'iphu gụbe Chipfu, bụ Chileke kẹ ndu Ízurẹlu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Lẹ teke kẹ Shamụga nwa Anatu; waa Jiayẹlu</div>
<div class="q2">bẹ a gwọberu eshi eze gbororo;</div>
<div class="q2">ndu ije pyoaha ntubo.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Iphe, bụ mkpụkpu, nọ lẹ Ízurẹlu dabyikọtaru iphoro;</div>
<div class="q2">gbiriri jasụru Debora fụta;</div>
<div class="q2">bya abụru ne ndu Ízurẹlu.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>G'ẹphe hatarụ agwa ọ̀phúú; bẹ ọgu watarụ ada l'alị Ízurẹlu gbaa mgburugburu;</div>
<div class="q2">ọphu ọ dụdu mẹ iphe, eegudeje egbobuta onwonye; ọzoo arwa, a hụmaru l'echilabọ ụkporo ụnu nemadzụ ise, nọ l'alị Ízurẹlu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ndu-ishi ndu Ízurẹlu dụ mu l'obu;</div>
<div class="q2">mbụ ndu tụru obu phẹ onyo wofuta onwophẹ onoya.</div>
<div class="q">Unu jaa Chipfu ajaja!<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Unubẹ ndu ono agba l'eli nkapfụ-ịgara ọchaa;</div>
<div class="q2">mbụ unubẹ ndu ono, nọ l'eli ukpo, a wukoberu l'eli nkapfụ-ịgara;</div>
<div class="q2">mẹ unubẹ ndu eje l'ọkpa;<span id="bookmarks10"></span></div><span id="bookmarks10"></span><a id="v11"></a>
<div class="q2-vv"><span class="v">11</span><span class="vsp">&nbsp;</span>unu geẹdukwa olu-ebvu ndu ono, agụ ebvu l'ẹka eekutajẹ mini ono.</div>
<div class="q">Ọo l'ẹka ono bẹ ẹphe a-nọdu gụa ebvu k'iphe, pfụru ọto, Chipfu mekọtaru;</div>
<div class="q2">mbụ iphe, pfụru ọto, o mekọtaru ndibe iya lẹ Ízurẹlu.</div>
<div class="q">Tọbudu iya bụ; ndibe Chipfu wụfu jeshia l'ọnu-abata mkpụkpu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>‘Gbalihukpọdapho! Debora gbalihu!</div>
<div class="q">Gbalihu! Gbalihu! Chiswee ebvu!</div>
<div class="q">Baraku; gbalihu!</div>
<div class="q">Gụbe nwa Abinowamu; duta ndu ị kpụru lẹ ndzụ.’<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Tọbudu iya bụ; unwoke ọphu phọduru nụ wụ-pfushia ndu-ishi.</div>
<div class="q">Ndibe Chipfu wụru byapfuta mu g'anyi tsoo ndu ọkpehu dụ ọgu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ndu Ifuremu, bụ ndu ọphu gbaru ọgbarabvu l'úbvú úbvú Amalẹku</div>
<div class="q2">wụfuta tsoru gụbe Benjiaminu; gụ lẹ ndibe ngu.</div>
<div class="q">Ndu-ishi-ojọgu, shi l'alị ndu Makiya wụfutakwapho;</div>
<div class="q2">ndu shi l'alị Zebulọnu bụru ndu gude mgbọro onye-ishi-ojọgu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ndu-ishi ndu Isaka; ẹphe lẹ Debora tụko swịru.</div>
<div class="q">Nokwaphọ gẹ ndu Isaka l'onwophẹ wụkwarupho tsoru Baraku; gbazeta lẹ nsụda ono.</div>
<div class="q">Ọphu obu anọdu ndu Rúbẹnu l'ẹka lanụ.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>?Bụ gụnu bẹ unu dọru l'ọdu atụru eme?</div>
<div class="q">?Bụ g'unu nụma okwe onye eche atụru akpọ gude ekukọbe atụru iya tọo?</div>
<div class="q">Ndu Rúbẹnu bẹ agba egomunggo shii.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ndu Giladu bẹ kwarụ l'azụ ẹnyimu Jiọ́danu.</div>
<div class="q">?Bụ gụnu bẹ ndu Danu gụgaru kwaa l'ụgbo-mini?</div>
<div class="q">Ndu Asha kwaa l'agụga ẹnyimu;</div>
<div class="q2">mbụ l'ọdu ụgbo-mini.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ndu Zebulọnu mịa ẹnya lẹ ndzụ kweta ọnwu.</div>
<div class="q">Nokwaphọ gẹ ndu Nafụtali mịkwarupho ẹnya lẹ ndzụ bụ ono;</div>
<div class="q2">mbụ l'ẹgu ọgu ono.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ndu eze byaru; ẹphe lwụa ọgu ono.</div>
<div class="q">Ndu eze ndu Kénanu bẹ lwụru ọgu lẹ mkpụkpu Tanaku;</div>
<div class="q2">lẹ mgboru mini mkpụkpu Megido;</div>
<div class="q2">ọphu ẹphe alwụtaduru mẹ mkpọla-ọchaa.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Kpokpode bẹ gbẹchaa l'akpaminigwe alwụ ọgu;</div>
<div class="q2">mbụ l'ẹphe shichaa l'ẹka ẹphe eshije; etso Sizera ọgu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ẹnyimu Kishọnu tụko phẹ kpota;</div>
<div class="q2">mbụ ẹnyimu shi l'ichee ono, bụ iya bụ ẹnyimu Kishọnu.</div>
<div class="q">Gụbe obu mu; gude ike zọru je l'iphu!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>No iya; igiji ọkpa ịnya nọdu ada g'egbigwe.</div>
<div class="q">Mbụ ịnya, ọkpehu dụ nọdu agbagbaa kẹ kwaakwa.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ojozi-imigwe, shi l'ẹka Chipfu sụru: ‘Unu tụa mkpụkpu Merọzu ọnu;</div>
<div class="q2">mbụ; unu tụa phẹ ẹjo ọnu;</div>
<div class="q2">kẹle ẹphe ta abyadụru eyetaru Chipfu ẹka l'ọgu;</div>
<div class="q2">mbụ yetarụ Chipfu ẹka lwụa ndu ike dụ l'ọgu.’<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Gẹ Jiayẹlu; mbụ nyee Heba, bụ onye Kénu bụkwaru onye aa-kachaa agọru ọnu-ọma nụ l'iphe, bụ ụnwanyi;</div>
<div class="q2">g'ọ bụru iya bẹ aa-kachaa agọru ọnu-ọma nụ l'iphe, bụ ụnwanyi, bu l'ụlo-ẹ́kwà.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ọ rarụ ọ́rà mini; ọ nụ iya mini-ẹra-eswi.</div>
<div class="q">Mbụ l'ọo l'iphe, gbaru ndu eze bẹ o yeru iya mini ẹra-eswi.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ọ dzụ-liru nggu ụlo-ẹ́kwà;</div>
<div class="q2">bya egude ẹkutara palia ọngu ndu-ozi;</div>
<div class="q2">kpọbe iya Sizera l'ishi-nchị;</div>
<div class="q2">tsupyabẹ iya ishi l'alị; kpọ-fua ụzo.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ọ bụru lẹ mgboru ọkpa iya bẹ o phozeru; dabyiru.</div>
<div class="q">Mbụ l'ọo lẹ mgboru ọkpa iya bẹ o phozeru dabyiru nwụhu.</div>
<div class="q">Ọ bụru l'ẹka o phozeru ono bẹ ọ daru; nwụhu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Lẹ windo bẹ ne Sizera gbẹ pyofu ẹnya.</div>
<div class="q">Ọ nọdu l'ọnu-ụzo ụlo-eli ara ẹkwa sụ:</div>
<div class="q2">‘?Bụ gụnu kparụ iphe, ụgbo-ịnya anọ ọdu alwalwa?</div>
<div class="q">?Bụ gụnu meru iphe, a ta nụada ụkporo ọkpa ụgbo-ịnya iya?’<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ụnwumgboko ibe eze ndu ọphu kachaa amaru iphe nọdu azụ eyeru iya l'iphe, oopfu;</div>
<div class="q2">tẹme yẹbedua nọdu azụkwa iya phọ ekwe l'onwiya.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ẹphe nọdu asụje iya: ‘?Tọbudu iphe, ẹphe a-kwata l'ọkwata bẹ ẹphe achọ; bya ekekwa iya phọ ekeke?</div>
<div class="q">Nwoke nọnu e-keta nwamgbọko lanụ; ọzoo ẹbo.</div>
<div class="q">Sizera eketachaa uwe, ama ntụmatu;</div>
<div class="q2">mbụ l'oo-ketachaa uwe, ama ntụmatu, akwaru k'ẹrengete;</div>
<div class="q2">waa ẹkwa, dụ ẹguru, mu a-tụ-phuje l'olu;</div>
<div class="q2">mbụ&nbsp;?ọ bụkotaru iphe, a kwatarụ l'ọkwata?’<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Gẹ ndu ọhogu gụbe Chipfu lakọta l'iyi ẹgube ono.</div>
<div class="q">Ọle gẹ ndu yeru ngu obu gbukwa kẹ nwịinwii g'ẹnyanwu, agbakota agbakota.”</div>
<div class="p">Tọbudu iya bụ; alị ono nweru nchị-odoo nọ ụkporo apha labọ.<span id="bookmarks31"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
