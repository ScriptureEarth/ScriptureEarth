<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ẹtu 7</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 31 }];
var hasIntro = false;
var baseRef  = "izz-20-PRO-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-19-PSA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-20-PRO-006.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ẹtu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;7&nbsp;&nbsp;</a></span>
  <span class="button"><a href='izz-20-PRO-008.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-21-ECC-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ọkwa, aanmaru ndu ejeje  kẹ nwanyị-ụkpara</div></div><a id="v1"></a>
<div class="m top-spacing">
<div class="c-drop">7</div> Nwa mu; meje olu mu!</div>
<div class="q top-spacing">Woru iphe, mu sụru g'i meje</div>
<div class="q2">kwachia akwachi</div>
<div class="q2">l'ime obu ngu!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ị -nọdu emewaa iphe,</div>
<div class="q2">mu sụru g'i meje bẹ ịi-nọdu</div>
<div class="q2">ndzụ.</div>
<div class="q">Ọo g'iiletajẹ ẹnya</div>
<div class="q2">l'akpụru-ẹnya-oji ngu-a</div>
<div class="q2">bụ g'ii-leta iphe, mu ezi</div>
<div class="q2">ngu ẹnya.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Gbaru iya l'ẹka g'ọ bụru</div>
<div class="q2">ngu echi mkpụshi-ẹka!</div>
<div class="q">L'i woru iya dee edede</div>
<div class="q2">l'ime obu ngu!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Kua mmamiphe nwune</div>
<div class="q2">ngu nwanyị!</div>
<div class="q">L'i kua nkwamẹnya onye gụ</div>
<div class="q2">l'iya bụ ndu unuphu!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ọo phẹ a-nọdu ephufuje ngu</div>
<div class="q2">l'ẹka nwanyị-ovuọba;</div>
<div class="q2">mbụ l'ẹka nwanyị-ụkpara,</div>
<div class="q2">opfu ọnu iya akwọ</div>
<div class="q2">tẹretere.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>A sụ ngu lẹ-a; mu gbẹ lẹ</div>
<div class="q2">windo ụlo mu lee ẹnya;</div>
<div class="q2">mbụ-a; mu gbẹkwa lẹ</div>
<div class="q2">windo ụlo mu pyofu</div>
<div class="q2">ẹnya l'etezi;<span id="bookmarks6"></span></div><span id="bookmarks6"></span><a id="v7"></a>
<div class="q2-v"><span class="v">7</span><span class="vsp">&nbsp;</span>mu hụma l'echi ẹka ndu</div>
<div class="q2">amadụ iphe dọru;</div>
<div class="q2">mbụ l'echilabọ ụnwokorobya;</div>
<div class="q2">l'o nweru onye ọphu</div>
<div class="q2">egomunggo swehuru.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Yẹbedua tsoru gbororo eje</div>
<div class="q2">eshita ẹka nwanyị ovuọba</div>
<div class="q2">ono bu;</div>
<div class="q2">mbụ gha iphu eje l'ụzo</div>
<div class="q2">ẹka ụlo nwanyị ono nọ.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Teke ono bụ ụzenyashi;</div>
<div class="q2">gẹ nchi ejihuwaa;</div>
<div class="q2">mbụ g'ọchii atukpuwa ẹhu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Tọbudu iya bụ; nwanyị lanụ</div>
<div class="q2">fụta byapfutashịa ya;</div>
<div class="q2">kwaa akwa nwanyị-ụkpara;</div>
<div class="q2">tẹme ẹregede jikwa iya</div>
<div class="q2">phọ obu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Nwanyị ọbu bẹ anọduje</div>
<div class="q2">atụ kwokwokwo;</div>
<div class="q2">tẹme ọphu ọ dụdu onye</div>
<div class="q2">ookweje g'ọnu iya rwu</div>
<div class="q2">iya l'ẹhu;</div>
<div class="q2">ọphu íkè etsupfuduru</div>
<div class="q2">iya l'oshi.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Teke i shiru ụzo gbororo;</div>
<div class="q2">l'ị hụma iya.</div>
<div class="q">Ị -lụfushia l'edupfu-ọha l'ọ</div>
<div class="q2">nọduwa iya.</div>
<div class="q">Oowojeru onwiya tsụkpaa</div>
<div class="q2">l'ẹkameka.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Noo ya; ọ bya eduta</div>
<div class="q2">nwokorọbya ono bya</div>
<div class="q2">anma iya akpa;</div>
<div class="q2">bya eworu iphu gbua</div>
<div class="q2">teterete ghaaru iya</div>
<div class="q2">iphu sụ iya:<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>“Anụ, mu bọtaru lẹ</div>
<div class="q2">ngwẹja-ẹhu-guu,</div>
<div class="q2">mu shi je egwegwe nọkwa</div>
<div class="q2">l'unuphu; noo kẹle ọ</div>
<div class="q2">kwa ntanụ-a bẹ mu</div>
<div class="q2">meẹbekotaru iphe,</div>
<div class="q2">mu riburu angụ lẹ</div>
<div class="q2">mu e-me.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọo iphe ono meru g'o gude</div>
<div class="q2">mu fụta bya ele ẹnya ngu.</div>
<div class="q">Nta-a bẹ mu chọwaru ngu</div>
<div class="q2">jasụ mu hụma ngu!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Iphe-azẹe mu bẹ mu</div>
<div class="q2">gudewaa ẹkwa,</div>
<div class="q2">tụru iphe poopoo dozia;</div>
<div class="q2">mbụ ẹkwa, e kwerurọ</div>
<div class="q2">lẹ Ijiputu.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Iphe-azẹe mu bẹ mu</div>
<div class="q2">wụkotaru manụ,</div>
<div class="q2">eshi kwẹekweekwee.</div>
<div class="q">Mu wụru iya mẹru;</div>
<div class="q2">yẹe alowe; waa sinamọnu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Bya g'anyi zẹe l'ibe mu</div>
<div class="q2">gbiriri jasụ l'ụtsu!</div>
<div class="q">Bya g'anyi kwaa gude mee</div>
<div class="q2">g'ẹhu tsọo anyi ụtso.”<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ji mu ta anọkwa l'unuphu.</div>
<div class="q">O jeru ẹka kwatakpọo</div>
<div class="q2">dụ ẹnya.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ẹda, ooyeje okpoga bẹ</div>
<div class="q2">o yejiru okpoga eyeji</div>
<div class="q2">wota gude jeshia;</div>
<div class="q2">k'ọphu bụ l'ọ -bya alwa</div>
<div class="q2">bẹ ọnwa e-dzuakwanụ</div>
<div class="q2">edzudzu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>O gudeẹpho epfu opfu</div>
<div class="q2">ẹrengete ono gbiriri jasụ</div>
<div class="q2">ọ jịta iya.</div>
<div class="q">Ọ bụru ire iya, akwọ tẹretere</div>
<div class="q2">ono bẹ o gude dephua</div>
<div class="q2">ya.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Teke ono teke ono o phukuru</div>
<div class="q2">tsoru iya g'eswi,</div>
<div class="q2">a kpụ eje egbugbu;</div>
<div class="q2">ọzoo g'ele, eje adalahụ</div>
<div class="q2">l'ọ́nyà;<span id="bookmarks22"></span></div><span id="bookmarks22"></span><a id="v23"></a>
<div class="q2-vv"><span class="v">23</span><span class="vsp">&nbsp;</span>jasụ apfụ bụru iya lẹ</div>
<div class="q2">meji pụrumu;</div>
<div class="q2">mbụ g'ẹnu, ephe eje ala</div>
<div class="q2">l'ẹka a gbabẹru ọ́nyà,</div>
<div class="q2">ata makpọdanu lẹ ndzụ</div>
<div class="q2">iya tsewaru l'ọnu ẹta.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ntamanụ-a; unubẹ ụnwu mu;</div>
<div class="q2">unu ngabẹru mu nchị!</div>
<div class="q">Unu tọgbokwa nchị g'iphe,</div>
<div class="q2">mu epfuru unu bahụ iya!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Unu te ewojekwaru obu unu</div>
<div class="q2">ziberu nwanyị ono;</div>
<div class="q2">ọphu unu ekwekwa g'o</div>
<div class="q2">duswee unu ụzo;</div>
<div class="q2">duru unu lashịa ụzo, ooshi.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Kẹle ikpoto nemadzụ bẹ</div>
<div class="q2">o chitaakwaru tụa;</div>
<div class="q2">tẹme ndu o gburu egbugbu</div>
<div class="q2">dụkwapho igwerigwe.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ụlo iya bụ gbororo ụzo</div>
<div class="q2">alị-maa.</div>
<div class="q">Ụzo ono kwasẹkpoerupho</div>
<div class="q2">gbiriri jasụ l'ime</div>
<div class="q2">mkpuru ẹka ọnwu</div>
<div class="q2">gbaru iphe-azẹe buru.<span id="bookmarks27"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
