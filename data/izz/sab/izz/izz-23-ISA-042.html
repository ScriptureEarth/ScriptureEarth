<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 42</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-041.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;42&nbsp;&nbsp;</a></span>
  <span class="button"><a href='izz-23-ISA-043.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Onye-ozi kẹ Chipfu</div></div><a id="v1"></a>
<div class="m top-spacing">
<div class="c-drop">42</div> Chipfu sụru-a:</div>
<div class="q2 top-spacing">“Wakwa onye-ozi mu,</div>
<div class="q2">bụ onye mu gudeshi;</div>
<div class="q2">mbụ onye mu họtaru;</div>
<div class="q2">bya abụru onye emeje</div>
<div class="q2">g'obu jidata mu.</div>
<div class="q">Mu yeakwaru iya Unme mu</div>
<div class="q2">l'ẹhu.</div>
<div class="q">Oo-goshi ọhamoha iphe,</div>
<div class="q2">bụ ikpe, pfụru ọto.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>O too jekwa ara ọ́rà;</div>
<div class="q2">ọphu oojekwa echi mkpu.</div>
<div class="q">Ọphu ọ dụkwa onye bya</div>
<div class="q2">anụma olu iya l'etsuzọ.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Mbụ l'ekperema,</div>
<div class="q2">jihuru ejihu bẹ ọ tọo</div>
<div class="q2">gbajikpọkwanu;</div>
<div class="q2">ọphu ọophunyikwa orọku,</div>
<div class="q2">enwu rẹswereswe.</div>
<div class="q">Oo-gude ire-lanụ goshi iphe,</div>
<div class="q2">bụ ikpe, pfụru ọto.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ọphu ọodadu adada;</div>
<div class="q2">ọphu ọ dụdu iphe,</div>
<div class="q2">a-kpọshi iya iphe,</div>
<div class="q2">oome jasụ teke ikpe,</div>
<div class="q2">pfụru ọto e-keru l'eliphe.</div>
<div class="q">Ọ bụru ekemu iya bẹ ọha,</div>
<div class="q2">bukube eze-ẹnyimu</div>
<div class="q2">a-nọdu ele ẹnya iya.”<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Sụ-a; wakwa iphe, Chileke,</div>
<div class="q2">bụ Chipfu epfu baa;</div>
<div class="q2">mbụ onye ono,</div>
<div class="q2">bụ iya meru eligwe</div>
<div class="q2">l'ophu bya eworu iya tọsa;</div>
<div class="q2">onye bụ iya tọsaru eliphe</div>
<div class="q2">l'ophu mẹkpoo</div>
<div class="q2">iphemiphe, shi iya nụ;</div>
<div class="q2">bya anụ ndu bu iya nụ</div>
<div class="q2">unme, ẹphe atụ;</div>
<div class="q2">bya eworu ndzụ nụ ndu eje</div>
<div class="q2">ije l'eli iya.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọ kwa mụbe Chipfu gude</div>
<div class="q2">apfụbekoto nkemu</div>
<div class="q2">kua ngu.</div>
<div class="q">Mu je l'e-seta ngu l'ẹka</div>
<div class="q2">gudeshia.</div>
<div class="q">Mu e-dobe ngu;</div>
<div class="q2">mee ngu g'ị bụru iphe,</div>
<div class="q2">mu lẹ ndiphe e-gude</div>
<div class="q2">gbaa ndzụ.</div>
<div class="q">Tẹme l'ị bụru ìphóró,</div>
<div class="q2">dụru ọhamoha.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>L'i mee g'ẹnya sahụ ndu atsụ</div>
<div class="q2">ishi;</div>
<div class="q2">mee gẹ ndu a kpụru lẹ</div>
<div class="q2">ndzụ nweru onwophẹ;</div>
<div class="q2">mekwaphọ g'a haa</div>
<div class="q2">ndu nọ lẹ mkpọro</div>
<div class="q2">l'ẹka gbahụru tsụkiribaa.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>“Sụ-a; ọ kwa mbẹdua bụ</div>
<div class="q2">Chipfu.</div>
<div class="q">Ọ bụru ẹpha mu bụ ono</div>
<div class="q2">gẹdegede!</div>
<div class="q">Ọphu mu e-wokwaru úbvú,</div>
<div class="q2">rwuberu mu nụ anụ</div>
<div class="q2">onye ọzo.</div>
<div class="q">Ọphu mu ewokwaru</div>
<div class="q2">etu ẹpha,</div>
<div class="q2">eetuje mu woru haarụ</div>
<div class="q2">agwa.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Lewarọ; akahụ iphe,</div>
<div class="q2">a sụru l'oo-me meakwaru.</div>
<div class="q">Mu nọdu epfuwa k'ọ̀phúú.</div>
<div class="q">Mbụ lẹ mu epfujeẹkwaru</div>
<div class="q2">iya phọ unu tẹme</div>
<div class="q2">l'ọowata ememe.”<span id="bookmarks9"></span></div>

<div class="s"><div id="s2">Ebvu, e gude aja Chipfu</div></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Unu gụa ebvu ọ̀phúú</div>
<div class="q2">nụ Chipfu!</div>
<div class="q">Unu shikpọepho l'ẹka igwe</div>
<div class="q2">beru alị beru tuta iya</div>
<div class="q2">ẹpha;</div>
<div class="q2">unubẹ ndu eje l'ọma-mini;</div>
<div class="q2">mẹ iphe, bụ iphe,</div>
<div class="q2">bu lẹ mini!</div>
<div class="q">Iphe, bụ alị,</div>
<div class="q2">nọ-kube eze-ẹnyimu;</div>
<div class="q2">mẹ iphe, bụ ndu bu iya nụ;</div>
<div class="q2">unu tua ya ẹpha!<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>G'echiẹgu mẹ ọha,</div>
<div class="q2">bu iya nụ wata erwu</div>
<div class="q2">okwe!</div>
<div class="q">Gẹ ndu bugbaa lẹ mkpụkpu</div>
<div class="q2">Keda tejekwa ẹswa!</div>
<div class="q">Gẹ ndu Sela gụa ebvu ẹhu-ụtso!</div>
<div class="q">G'ẹphe nọdu lẹ mkpakpọnu</div>
<div class="q2">úbvú rwua okwe!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>G'ẹphe kwabẹkwa Chipfu</div>
<div class="q2">ùbvù!</div>
<div class="q">Ẹphe anọdu l'alị,</div>
<div class="q2">nọ-kube eze-ẹnyimu</div>
<div class="q2">tua ya ẹpha!<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Chipfu a-zọ garamu garamu</div>
<div class="q2">lụfuta gẹ nwoke,</div>
<div class="q2">dụ ike.</div>
<div class="q">L'ọ bya akpalia obu iya</div>
<div class="q2">g'ojọgu, ike dụ;</div>
<div class="q2">l'ọ phụahaa ya l'ẹhu.</div>
<div class="q">L'ọ bya araa ọ́rà gude chia</div>
<div class="q2">mkpu ọgu;</div>
<div class="q2">lwụa ọgu lwụ-kpee</div>
<div class="q2">ndu ọhogu iya.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Chileke sụru-a:</div>
<div class="q2">“Mu shihaakwa ụzenya</div>
<div class="q2">nọduta doo.</div>
<div class="q">Mu nọkpoepho nwapyakọo</div>
<div class="q2">esedekpọepho</div>
<div class="q2">onwomu.</div>
<div class="q">Obenu lẹ nta-a bẹ mu a-wata</div>
<div class="q2">echi mkpu; atsụ ude;</div>
<div class="q2">atụ hẹehee;</div>
<div class="q2">gẹ nwanyị, ime eme.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Mu e-me g'iphe, bụ úbvú,</div>
<div class="q2">nọkota nụ dabyikọtaru</div>
<div class="q2">iphoro.</div>
<div class="q">Mu abya emee g'ẹswa,</div>
<div class="q2">rwuru iya nụ kpọshihu</div>
<div class="q2">nkụ.</div>
<div class="q">Mu emee nggele nggele</div>
<div class="q2">g'ọ ghọshia alị ọkponku.</div>
<div class="q">Mu abya emee g'okpuru</div>
<div class="q2">okpuru tashịhu.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Mu e-duru ndu atsụ ishi</div>
<div class="q2">shia ụzo,</div>
<div class="q2">ẹphe amahaada.</div>
<div class="q">Gbororo, ẹphe te eshijehaada</div>
<div class="q2">bẹ mu a-kpọ-ziru phẹ</div>
<div class="q2">ụzo iya.</div>
<div class="q">Mu e-me g'ọchii bụru ìphóró</div>
<div class="q2">l'iphu phẹ;</div>
<div class="q2">bya emee g'ụzo,</div>
<div class="q2">dụ kpọkoro kpọkoro</div>
<div class="q2">kpọkoro kwọru</div>
<div class="q2">phẹ akwọkwo.</div>
<div class="q">Iphemiphe ono bụkota iphe,</div>
<div class="q2">mu e-me;</div>
<div class="q2">ọphu mu abyadụ</div>
<div class="q2">aha phẹ.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Obenu lẹ ndu kpọru obu</div>
<div class="q2">yeru agwa;</div>
<div class="q2">mbụ ndu bụ iphe,</div>
<div class="q2">a kpụru akpụkpu bẹ</div>
<div class="q2">ẹphe sụru l'o gude</div>
<div class="q2">ndzụ phẹ;</div>
<div class="q2">ndu ono bẹ ee-me</div>
<div class="q2">iphe-iphere chịfu phẹ.”<span id="bookmarks17"></span></div>

<div class="s"><div id="s3">Ndu Ízurẹlu atsụ ishi ada nkụchi</div></div><span id="bookmarks17"></span><a id="v18"></a>
<div class="q-vv top-spacing"><span class="v">18</span><span class="vsp">&nbsp;</span>“Unubẹ ndu nkụchi;</div>
<div class="q2">unu nụmadupho iphe</div>
<div class="q2">lẹ nchị!</div>
<div class="q">Unubẹ ndu atsụ ishi;</div>
<div class="q2">unu palidaphọ ẹnya</div>
<div class="q2">hụmakpodapho!<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>?Bụkwanu onye atsụ ishi ọbu,</div>
<div class="q2">abụdu onye-ozi mu?</div>
<div class="q">Tọo&nbsp;?bụ onye adabe nkụchi</div>
<div class="q2">g'onye ono,</div>
<div class="q2">mu ziru ozi ono?</div>
<div class="q">?Bụ onye atsụ-be ishi</div>
<div class="q2">g'onye nọ mu l'ẹka?</div>
<div class="q">Mbụ&nbsp;?bụ onye atsụ-be ishi</div>
<div class="q2">g'onye-ozi kẹ Chipfu?<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ị hụmawaru iphe,</div>
<div class="q2">dụ igwerigwe;</div>
<div class="q2">ọphu ịingadu nchị.</div>
<div class="q">Nchị gheru ngu ọnu;</div>
<div class="q2">ọphu ọ dụdu iphe,</div>
<div class="q2">ịinumaje.”<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Chipfu bẹ bụ onye</div>
<div class="q2">pfụberekoto.</div>
<div class="q">Noo iphe, meru g'o gude ọ nụ</div>
<div class="q2">phẹ ekemu,</div>
<div class="q2">ereshi ire ike bya</div>
<div class="q2">adụkwapho biribiri.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Obenu l'ẹphe byaru</div>
<div class="q2">bya abụru ndu a</div>
<div class="q2">lwụtaru iphe phẹ l'ọgu;</div>
<div class="q2">bya abụru ndu a kwarụ</div>
<div class="q2">l'ọkwata.</div>
<div class="q">Mbụ lẹ g'ẹphe ha bẹ</div>
<div class="q2">nwulahụkotaru</div>
<div class="q2">kwaa l'ime nsụkutu;</div>
<div class="q2">mẹ ndu ọphu a</div>
<div class="q2">tụru mkpọro woru</div>
<div class="q2">domia edomi.</div>
<div class="q">Ẹphebedua l'onwophẹ bụwaa</div>
<div class="q2">ndu a lwụtaru l'ọgu.</div>
<div class="q">Ọphu ọ dụdu onye gbaru</div>
<div class="q2">phẹ mkpu.</div>
<div class="q">Ẹphe bụwaa ndu a kwarụ</div>
<div class="q2">l'ọkwata.</div>
<div class="q">Ọphu ọ dụdu onye pfuru</div>
<div class="q2">sụ: “Unu chiphu phẹ nụ</div>
<div class="q2">azụ-o!”<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>?Bụ onye ole lẹ g'unu</div>
<div class="q2">ha a-ngabẹ nchị l'opfu-a;</div>
<div class="q2">ọzokwanu nọdukpoepho</div>
<div class="q2">nwadoo nụma iphe,</div>
<div class="q2">e-mechaa mee nụ?<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>?Bụ onye woru ndibe Jiékọpu</div>
<div class="q2">haa g'ẹphe bụru iphe,</div>
<div class="q2">a kwarụ l'ọkwata;</div>
<div class="q2">mbụ haa ndu Ízurẹlu</div>
<div class="q2">g'ẹphe bụru ndu a</div>
<div class="q2">lwụtaru l'ọgu?</div>
<div class="q">?Tọbudu Chipfu l'onwiya</div>
<div class="q2">meru iya;</div>
<div class="q2">mbụ onye ono,</div>
<div class="q2">bụ iya bẹ anyi meshiru</div>
<div class="q2">iphe-ẹji ono?</div>
<div class="q">Kẹle ẹphe te ekwedu etso</div>
<div class="q2">ụzo iya.</div>
<div class="q">Ọphu ẹphe ekwedu eme</div>
<div class="q2">ekemu iya.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ọ bụru iphe ono meru g'o</div>
<div class="q2">gude ọ wụa phẹ oke</div>
<div class="q2">ẹhu-eghu iya;</div>
<div class="q2">mee g'ẹjo ọgu dapfuta phẹ.</div>
<div class="q">Ọgu ono gude ọku woru phẹ</div>
<div class="q2">kee mbvu;</div>
<div class="q2">ọphu iphe edoduru</div>
<div class="q2">phẹ ẹnya.</div>
<div class="q">O kee phẹ phuruphuru g'ọku;</div>
<div class="q2">ọphu o rwuduru phẹ</div>
<div class="q2">l'ọkpoma.<span id="bookmarks25"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
