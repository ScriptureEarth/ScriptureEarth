<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 46</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-045.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;46&nbsp;&nbsp;</a></span>
  <span class="button"><a href='izz-24-JER-047.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ozi ẹhu ndu Ijiputu</div></div><a id="v1"></a>
<div class="m">
<div class="c-drop">46</div> Ọwaa bụ Opfu Chipfu, bụ ọphu rwuru onye mpfuchiru Chileke, bụ Jieremaya nchị, bụ opfu ẹhu ọhamoha.<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Opfu ẹhu ndu Ijiputu: Ndu eezi ozi ọwa-a bụ ndu ojọgu Fero Neko, bụ eze ndu Ijiputu, bụ onye e mekperu lẹ mgboru mkpụkpu Kakemishi, nọ l'agụga ẹnyimu Yufurétisu. Ọ bụru onye mekperu phẹ nụ bụ Nebukadineza, bụ eze ndu Bábilọnu; l'apha, kwe Jiehoyakimu nwa Jiosáya apha ẹno, ọ bahụru l'aba-eze ndu Jiuda.<span id="bookmarks2"></span></div><span id="bookmarks2"></span><a id="v3"></a>
<div class="q-v top-spacing"><span class="v">3</span><span class="vsp">&nbsp;</span>Unu dozikwaa iphe, unu</div>
<div class="q2">egudeje ezeru ọgu;</div>
<div class="q2">unu dozia ndu ọphu ha</div>
<div class="q2">ọsa mẹ ndu ọphu ha</div>
<div class="q2">nwanshịi;</div>
<div class="q2">unu ezefuta jeshia ọgu!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Unu kwakọbe ịnya unu k'ọgu!</div>
<div class="q2">Unu awụ-koru ịnya-ọgu</div>
<div class="q2">unu l'eli;</div>
<div class="q2">unubẹ ndu agba l'ịnya!</div>
<div class="q">G'onyenọnu pfụkwaaru l'ẹka</div>
<div class="q2">rwuberu iya nụ!</div>
<div class="q">Unu ekpuchaaru okpu-igwe!</div>
<div class="q">Unu rwachaa arwa unu</div>
<div class="q2">arwacha!</div>
<div class="q">Unu atụko uwe-ọgu unu</div>
<div class="q2">l'ophu yee onwunu!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>?Bụ gụnu bẹ mu hụmaru?</div>
<div class="q">Ndzụ agụwaa phẹ.</div>
<div class="q">Ẹphe agbawaa ọso.</div>
<div class="q">Ndu ojọgu phẹ bẹ e</div>
<div class="q2">mekpewaru.</div>
<div class="q">Ẹphe ye ọkpa l'ọso gbala</div>
<div class="q2">l'ẹbe agha ẹnya l'azụ;</div>
<div class="q2">kẹle nggiri dụ l'ụzo</div>
<div class="q2">l'ẹkameka.</div>
<div class="q">Nokwa iphe, Chipfu eepfu bụ</div>
<div class="q2">ono.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ndu ọkpa ẹgwa ta agbakwa</div>
<div class="q2">ọso.</div>
<div class="q">Ọphu onye dụ ike l'ọgu</div>
<div class="q2">agbalakwa.</div>
<div class="q">Ọ kwa l'ụzo isheli;</div>
<div class="q2">l'ụzo ẹnyimu Yufurétisu</div>
<div class="q2">bẹ ẹphe vukotaru iphe daa.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>?Bụ ndu ole baa, l'abya</div>
<div class="q2">kụlakula g'ẹnyimu</div>
<div class="q2">Nayịlu; gẹ nggele,</div>
<div class="q2">dụ igwerigwe, asọgba</div>
<div class="q2">gborogboro?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ọ kwa ndu Ijiputu abya</div>
<div class="q2">kụlakula g'ẹnyimu</div>
<div class="q2">Nayịlu ono;</div>
<div class="q2">gẹ nggele, dụ igwerigwe,</div>
<div class="q2">asọgba gborogboro.</div>
<div class="q">Ẹphe epfu sụ l'ẹphe</div>
<div class="q2">e-tsulihu tụko mgboko</div>
<div class="q2">l'ophu sọpyabe.</div>
<div class="q">L'ẹphe e-mebyishi mkpụkpu</div>
<div class="q2">lẹ mkpụkpu;</div>
<div class="q2">yẹle ndu bu iya nụ.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Unubẹ ịnya; unu watakwa</div>
<div class="q2">eje l'iphu l'iphu!</div>
<div class="q">Unubẹ ndu agba l'ụgbo-ịnya;</div>
<div class="q2">unu tangịrihukwa g'e je!</div>
<div class="q">Gẹ ndu dụ ike l'ọgu</div>
<div class="q2">gbẹshikwa g'e je;</div>
<div class="q2">mbụ unubẹ ndu Kushi;</div>
<div class="q2">yẹe ndu Putu,</div>
<div class="q2">bụ ndu chịgbaa iphe,</div>
<div class="q2">eegudeje ezeru ọgu;</div>
<div class="q2">mẹ unubẹ ndu Lidiya,</div>
<div class="q2">bụ ndu agbajẹ apfụ!<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Obenu l'eswe mbọku ono bụ</div>
<div class="q2">Nnajịuphu nwe iya;</div>
<div class="q2">mbụ Chipfu,</div>
<div class="q2">bụ Ọkalibe-Kakọta-Ike.</div>
<div class="q">Ọ kwa eswe agwata ụgwo iphe;</div>
<div class="q2">mbụ mbọku, ọo-gwata ndu</div>
<div class="q2">achị iya lẹ njọ ụgwo</div>
<div class="q2">iphe.</div>
<div class="q">Ọo ogu-echi a-sụ nemadzụ</div>
<div class="q2">pyaapyaa jasụ l'ooji</div>
<div class="q2">iya ẹpho;</div>
<div class="q2">jasụ teke ọo-ngu mee</div>
<div class="q2">ngu-jia ẹpho;</div>
<div class="q2">kẹle ọo Nnajịuphu;</div>
<div class="q2">mbụ Chipfu,</div>
<div class="q2">bụ</div>
<div class="q2">Ọkalibe-Kakọta-Ike</div>
<div class="q2">agwa iphe l'alị ndu isheli;</div>
<div class="q2">l'agụga ẹnyimu Yufurétisu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>“Tụgbua je l'alị ndu Giladu</div>
<div class="q2">je emeta ọbvu etete;</div>
<div class="q2">gụbe nwamgbọko,</div>
<div class="q2">yẹe nwoke akwajẹduru,</div>
<div class="q2">bụ Ijiputu!</div>
<div class="q">Obenu l'igwerigwe ọbvu ono,</div>
<div class="q2">iimegbaa ono bụkwa</div>
<div class="q2">kẹ mmanụ.</div>
<div class="q">I tii wekọrohukwa.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ọhamoha nụmawaru iphere</div>
<div class="q2">ono,</div>
<div class="q2">e meru kpua ngu ono.</div>
<div class="q">Ẹkwa unu tụkowa mgboko</div>
<div class="q2">l'ophu ngaa.</div>
<div class="q">Ndu dụ ike l'ọgu tụko</div>
<div class="q2">dapyabẹgbaa ibe phẹ.</div>
<div class="q">Ẹphe tụko daa ndatẹwo.”<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Wakwa ozi, Chipfu ziru onye mpfuchiru iya, bụ Jieremaya lẹ k'ẹhu Nebukadineza eze ndu Bábilọnu, abya etso ndu Ijiputu ọgu.<span id="bookmarks13"></span></div><span id="bookmarks13"></span><a id="v14"></a>
<div class="q-vv top-spacing"><span class="v">14</span><span class="vsp">&nbsp;</span>Raa iphe-a arara l'alị ndu</div>
<div class="q2">Ijiputu!</div>
<div class="q">L'i chia ya lẹ mkpu lẹ</div>
<div class="q2">mkpụkpu Mịgudolu!</div>
<div class="q">Chikwaa ya phọ lẹ mkpu lẹ</div>
<div class="q2">mkpụkpu Nọfu;</div>
<div class="q2">yẹle Tahụpanahesu:</div>
<div class="q">Onyenọnu pfụkwaru l'ẹka</div>
<div class="q2">rwuberu iya nụ</div>
<div class="q2">kwakọbe;</div>
<div class="q2">kẹle ogu-echi byawaru</div>
<div class="q2">egbushi ndu nọ-kube</div>
<div class="q2">ngu nụ.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>?Bụ gụnu bẹ agwa ngu,</div>
<div class="q2">bụ Apisu agbahụnuru?</div>
<div class="q">?Bụ gụnu bẹ obobo-ẹna</div>
<div class="q2">ngu ọbu adụedunu</div>
<div class="q2">ike pfụru?</div>
<div class="q">Iphe, kparụ iya nụ bụ lẹ</div>
<div class="q2">Chipfu nwutsuwaru</div>
<div class="q2">iya.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ụpfu dụru phẹ ndụpyabe;</div>
<div class="q2">ẹphe dagbaa dapyabẹ nwibe</div>
<div class="q2">phẹ; ẹphe sụ:</div>
<div class="q">Unu gbẹshi g'anyi laphu azụ</div>
<div class="q2">lapfu ndu alị anyi yẹe</div>
<div class="q2">ndibe anyi!</div>
<div class="q">G'anyi gbalaaru ogu-echi ndu</div>
<div class="q2">eme anyi mkpawere!<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Unu gụbe Fero, bụ eze ndu</div>
<div class="q2">Ijiputu ẹpha ọzo.</div>
<div class="q">Unu kuje iya:</div>
<div class="q2">O-pfu-epfu-emegeme.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Wakwa iphe, Eze ono epfu baa;</div>
<div class="q2">mbụ onye ẹpha iya</div>
<div class="q2">bụ Chipfu,</div>
<div class="q2">bụ Ọkalibe-Kakọta-Ike:</div>
<div class="q">Eshinu mu nọ ndzụ gẹ mu</div>
<div class="q2">nọ iya-a</div>
<div class="q2">bẹ o nweru onye a-bya nụ.</div>
<div class="q">Onye ono a-dụ g'úbvú Tabọ</div>
<div class="q2">l'ẹka úbvú dọru.</div>
<div class="q">Mbụ l'ọo-dụ g'úbvú Kamẹlu,</div>
<div class="q2">nọ l'agụga eze-ẹnyimu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Kwakọkwa iphemiphe,</div>
<div class="q2">ii-gude laa alị ọzo;</div>
<div class="q2">unubẹ ndu bu l'alị</div>
<div class="q2">ndu Ijiputu!</div>
<div class="q">Noo kẹle mkpụkpu</div>
<div class="q2">Nọfu bẹ e-mechakwaa</div>
<div class="q2">bụru ochobu;</div>
<div class="q2">l'eemebyishia ya;</div>
<div class="q2">ọ tọ dụdu onye eburu</div>
<div class="q2">iya eburu.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>“Ijiputu bụ nwada eswi,</div>
<div class="q2">ama ntụmatu.</div>
<div class="q">Obenu l'ijiji-ọnyieka</div>
<div class="q2">eshije l'ụzo isheli eje</div>
<div class="q2">abyapfuta iya</div>
<div class="q2">tekenteke.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ndu ẹphe butaru g'ẹphe</div>
<div class="q2">bya alwụaru phẹ ọgu</div>
<div class="q2">bẹ dọru l'echilabọ phẹ</div>
<div class="q2">g'oke-eswi,</div>
<div class="q2">daru rẹpfurepfu nọdu.</div>
<div class="q">Ẹphebedua tụkowaru</div>
<div class="q2">dakọbe gbala;</div>
<div class="q2">ọphu ẹphe adụdu ike pfụru.</div>
<div class="q">Noo kẹle eswe mbọku</div>
<div class="q2">ọla-l'iswi dapfutawaru</div>
<div class="q2">phẹ;</div>
<div class="q2">mbụ teke aanụ phẹ aphụ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ndu Ijiputu atsụ kpụruru</div>
<div class="q2">g'agwọ,</div>
<div class="q2">awụ awụwu awụfu;</div>
<div class="q2">noo kẹle ndu ọhogu</div>
<div class="q2">phẹ abyapfuta phẹ</div>
<div class="q2">ẹhuka ẹhuka;</div>
<div class="q2">bya egude ogbunkụ etso</div>
<div class="q2">phẹ ọgu gẹ ndu</div>
<div class="q2">egbutsushi oshi.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ọswa phẹ l'ophu bẹ ẹphe</div>
<div class="q2">a-sụpyashichaa</div>
<div class="q2">asụpyashi;</div>
<div class="q2">g'ọ dụhabe ẹpfukala.</div>
<div class="q">Nokwa iphe, Chipfu eepfu.</div>
<div class="q">Ẹphe ka igube adụ</div>
<div class="q2">igwerigwe;</div>
<div class="q2">k'ọphu bụ l'a taa gụtadu</div>
<div class="q2">phẹ l'ọgu.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Nwada Ijiputu bẹ e mewaru</div>
<div class="q2">iphe-iphere.</div>
<div class="q">Mbụ l'e woru iya ye l'ẹka ndu</div>
<div class="q2">isheli.”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Chipfu, bụ Ọkalibe-Kakọta-Ike, bụ Chileke kẹ ndu Ízurẹlu sụru-a: “Lekwa; mu abyakwa phẹ anụ aphụ; mbụ Amọnu, bụ agwa ndu mkpụkpu Tebẹsu; yẹe Fero; yẹe ndu Ijiputu; ẹphe l'agwa phẹ; mẹkpoo ndu eze phẹ; yẹe iphe, bụkpoo ndu kpọru obu yeru Fero.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Mu e-woru phẹ ye l'ẹka ndu achọ ndzụ phẹ; mbụ l'ẹka Nebukadineza, bụ eze ndu Bábilọnu; ẹphe lẹ ndu-ozi iya phẹ. Ọle ọ bụ; e -mechaa bẹ ee-bukwaru-a lẹ Ijiputu ọzo g'e shi buhawaru iya.” Nokwa iphe, Chipfu eepfu bụ ono.<span id="bookmarks26"></span></div><span id="bookmarks26"></span><a id="v27"></a>
<div class="q-vv top-spacing"><span class="v">27</span><span class="vsp">&nbsp;</span>“Ta atsụkwa ebvu;</div>
<div class="q2">gụbe Jiékọpu, bụ onye-ozi</div>
<div class="q2">mu!</div>
<div class="q">Ọphu ị nmakwa</div>
<div class="q2">pyaapyaapyaa;</div>
<div class="q2">gụbe Ízurẹlu!</div>
<div class="q">Lekwa; mu a-dzọta ngu l'alị,</div>
<div class="q2">dụ ẹnya;</div>
<div class="q2">dzọta awa ngu phẹ l'alị</div>
<div class="q2">ẹka a kpụru phẹ lẹ</div>
<div class="q2">ndzụ laa.</div>
<div class="q">Jiékọpu e-mechakwaa lwa</div>
<div class="q2">bya eburu lẹ nchị-odoo</div>
<div class="q2">tụsaru ẹhu.</div>
<div class="q">Ọphu ọ dụdu onye byaru</div>
<div class="q2">eyebaa ya ebvu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ta tsụkwa ebvu;</div>
<div class="q2">gụbe Jiékọpu,</div>
<div class="q2">bụ onye-ozi mu;</div>
<div class="q2">kẹle mu nọkwa swiru ngu.</div>
<div class="q2">Ọ kwa Chipfu epfu iya.</div>
<div class="q">Kẹle mu e-mebyishicha</div>
<div class="q2">ọhamoha ono,</div>
<div class="q2">mu chịru unu tụkaa</div>
<div class="q2">l'echilabọ phẹ ono.</div>
<div class="q">Ọphu mu emebyishidu</div>
<div class="q2">unubẹdua.</div>
<div class="q">Ọo ahụ̀hù bẹ mu a-hụ̀ unu</div>
<div class="q2">hụ̀ta iya unu l'ahụma.</div>
<div class="q">Ọphu mu ahakwanụ unu</div>
<div class="q2">phuruphuru gẹ mu</div>
<div class="q2">te echi unu ẹchachi.”<span id="bookmarks28"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
