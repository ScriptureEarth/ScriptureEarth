<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>2 Sámẹlu 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 24 }];
var hasIntro = false;
var baseRef  = "izz-10-2SA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-09-1SA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-10-2SA-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;2 Sámẹlu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='izz-10-2SA-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-11-1KI-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu ajaja, Dévidi gụru</div></div>
<div class="r"><div id="r1">(<span class="reflink"><a href="izz-19-PSA-018.html#v1">Ebvu 18:1-50</a></span>)</div></div><a id="v1"></a>
<div class="m">
<div class="c-drop">22</div> Dévidi gụru ebvu-a nụ Chipfu lẹ mbọku, Chipfu nafụtakotaru iya l'ẹka ndu ọhogu iya l'ophu; kelekele kẹ Sọlu.<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>Ọ gụru sụ:</div>
<div class="q">Ọo Chipfu bụ agbara-mkpuma nkemu;</div>
<div class="q2">bya abụru ụlo-ezeru-ndzụ mu; bụru onye agbafụtaje mu nụ.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọo Chileke mu bụ agbara-mkpuma, mu agbabajẹ je edomia onwomu.</div>
<div class="q">Ọo ya egbobutaje mu g'ọ tọ dụ iphe, e-me mu nụ.</div>
<div class="q">Ọ bụru iya bụ onye eegudeje ọkpehu iya dzọo mu.</div>
<div class="q">Ọo l'ime iya bẹ mu agbabajẹ je anọdu zeeru ndzụ.</div>
<div class="q">Tẹme ọ bụru iya bụ onye ndzọta mu;</div>
<div class="q2">ọo yẹbedua adzọje mu l'ẹka ndu eme mu mkpawere.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ọo Chipfu ono, bụ onye gbaru g'a jajẹ iya ajaja ono bẹ mu arakuje;</div>
<div class="q2">l'ọ dzọta mu l'ẹka ndu ọhogu mu.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Anwụhu shiwaa chie mu ẹgbirigba l'olu.</div>
<div class="q">Ọla-l'iswi nọdu asọ gborogboro gẹ mini asọ-pfuta mu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ẹkpa oyi alị-maa nwụa mu kpalaa.</div>
<div class="q">Anwụhu shiwaa woru ọ́nyà gbabẹru mu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ọle teke mu eje iphe-ẹhuka bẹ mu rakuru Chipfu.</div>
<div class="q">Mu rakuru Chileke mu.</div>
<div class="q">Ọ gbẹ l'eze-ụlo iya nụma olu mu;</div>
<div class="q2">mkpu, mu chiru chiku iya rwua ya nchị.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Noo ya bụ; eliphe l'ophu tehu kparịkpari; nmakọta jiijiijii.</div>
<div class="q">Ẹka a tụru ọkpa imigwe l'ophu nmaghukọta anmaghu;</div>
<div class="q2">kẹle Chileke bẹ ẹhu eghu eghu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ẹnwuru ọku, shi iya l'imi akpụ kẹ tụutuutuu.</div>
<div class="q">Ọku, shi iya l'ọnu afụshi tụkoepho iphemiphe ekepyashị.</div>
<div class="q">Icheku-ọku iphe, o kepyashịru tụko ẹkameka ata pfụpfupfu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ọ dọjaha akpaminigwe kẹ tararara; ọ bụru iya alụfuta.</div>
<div class="q">Ọchii, gbahụru kẹ tsụkiribaa nọdu iya lẹ mkpula ọkpa.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ọ nọdu l'eli chierobu phezeta.</div>
<div class="q">Ọ bụru lẹ ǹkù phẹrephere bẹ o degeru ezi phuphuphu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>O woru ọchii kpuchia onwiya;</div>
<div class="q2">mbụ l'urwukpu, mini jiru ejiji bẹ nọ-pheru iya mgburugburu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Icheku-ọku, ata pfụpfupfu</div>
<div class="q2">shi l'ogbunwịinwii ya agụshihugba.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>No iya; Chipfu gbẹ l'akpaminigwe tụa egbigwe.</div>
<div class="q">A nụma olu onye ono, bụ Ọkalibe-kakọta-shii ono.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọ gbaa apfụ gude chịkaa ndu ọhogu iya.</div>
<div class="q">Ebemu-igwe bẹ ọ kụru kẹ phoo;</div>
<div class="q2">ẹphe zẹkota l'ọso gbalachaa.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Chipfu ziru unme fuu gbọoru ndu ọhogu iya ụja.</div>
<div class="q">Eze Ẹnyimu sọkahu ẹbo; k'ọphu a hụmachaaru ọhu-ẹnyimu l'ẹnya;</div>
<div class="q2">kpuhachaa ẹka a tụru ọkpa-alị mgboko; a hụma.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Chipfu gbẹ l'imigwe tụfu ẹka;</div>
<div class="q2">zụ mu gburumu; gụfuta mu l'ogbu-mini.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ọ nafụtakwaru mu phọ l'ẹka ndu ọhogu mu, ọkpehu dụ;</div>
<div class="q2">mẹ l'ẹka iphe, bụkpoo ndu mu dụ ashị;</div>
<div class="q2">noo kẹle ẹphe kariru mu ẹka.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Mbọku ono, mu eje iphe-ẹhuka ono bẹ ẹphe tsoru mu ọgu;</div>
<div class="q2">obenu l'ọo Chipfu gbatarụ mu ike.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ọo yẹbedua kutaru mu dobe l'ẹka mu nọ tụsaru ẹhu.</div>
<div class="q">O yeru mu ẹka nafụta mu l'ọgu; kẹle mu dụ iya l'obu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Chipfu buru mu nggo; kẹle mu bụ onye pfụberekoto;</div>
<div class="q2">mbụ kẹle mu bụ onye iswi dụ mma.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Noo kẹle ọ bụepho ụzo, Chipfu tọru bẹ mu anọduje etso.</div>
<div class="q">Ọphu mu egudejedu eme ẹjo-iphe gbakụta Chileke azụ.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ekemu Chipfu bẹ mu nwụbekotaru ẹnya g'ọ ha.</div>
<div class="q">Tẹme ọphu mu aghajẹduru iphe, ọ sụru g'e meje okotazụ.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ọ tọ dụkpodaa ẹka ụta dụ mu l'ẹhu l'atatiphu iya.</div>
<div class="q">Mu sedekpọerupho onwomu; ọphu ọ dụdu ẹjo-iphe, mu yejeru ẹka.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Chipfu buru mu nggo; kẹle mu bụ onye pfụberekoto;</div>
<div class="q2">mbụ l'o buru mu nggo; kẹle mu bụ onye iswi dụ mma l'iphu iya.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ndu yeru ngu obu bẹ iigoshije l'i yeru obu.</div>
<div class="q">Ndu dụebe ree bẹ ịiduebejeru ree.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ndu obu phẹ gụru ìphóró bẹ iidobejeru obu ìphóró.</div>
<div class="q">Ị nọdu emejeru ndu doberu ụzo phẹ nggọdogo nggọdogo g'umere phẹ gbaru.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ndu wozeru onwophẹ alị bẹ ịidzotaje;</div>
<div class="q2">obenu l'ẹnya ngu adụje l'ẹka ndu eku onwophẹ nọ g'i wozeta phẹ alị.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ọo gụbedua, bụ Chipfu bụ orọku mu.</div>
<div class="q">Ọo gụbe Chipfu emeje g'ìphóró dụru mu l'ẹka ọchii agba.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Eshinu iiyeru mu ẹka bẹ mu e-tso ikpoto ndu ojọgu ọgu.</div>
<div class="q">Igbulọ mkpụkpu phẹ bẹ mu e-nyi; eshinu mu lẹ Chileke swị.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Ụzo Chileke bẹ ntụcha adụdu m'ilile;</div>
<div class="q2">opfu Chipfu bụkota ọkpobe opfu.</div>
<div class="q">Oogbobutaje ndu gbabarụ l'ime iya je anọdu ezeru ndzụ.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>?Bụ onye bụbaa Ọkalibe, dụ nụ, abụdu Chipfu kpoloko?</div>
<div class="q">?Bụ onye bụba agbara-mkpuma, abụdu Chileke anyi?<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Ọo Chileke emeje g'ike dụ mu.</div>
<div class="q">Ọ bụru iya meru ụzo mu; ọphu ntụcha adụdu iya.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Oomeje gẹ mu pfụ shọoshoo gẹ mgbada;</div>
<div class="q2">mbụ l'oomeje gẹ mu pfụru pfụshia ike l'eli úbvú.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Ọ ziru mu; mu maru g'aalwụje ọgu;</div>
<div class="q2">k'ọphu bụ l'ọ tọ dụdu m'obeta ọ bụru apfụ, e kweru l'igwe; mu adụele-a ike gbaa ya.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Ọo gụbe Chipfu egbobutaje mu; shi ẹgube ono dzọo mu ndzụ.</div>
<div class="q">Ẹka iiyeru mu ekutseje mu.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>I mesataru ụzo mu ọsa; g'ọkpa te echiswafu mu.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Mu gude ọso chịa ndu ọhogu mu; gwee phẹ arakabya;</div>
<div class="q2">ọphu mu anmadụru nggụ; jasụ mu mee phẹ; ẹphe bụru mkpurupyata.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Mu chiru phẹ pyakapyaka; k'ọphu ẹphe ta adụedu ike gbelibaa ishi ọzo.</div>
<div class="q">Ẹphe zẹgbaepho kẹ manyọo lẹ mgboru ọkpa mu.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Ọo ike nkengu bẹ mu gude eje ọgu.</div>
<div class="q">Ndu etso mu opfu bẹ i meru; ẹphe gbushiru mu ikpere.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Ndu ọhogu mu bẹ i meru; ẹphe chie ọkpa l'ọso.</div>
<div class="q">I mee; mu tụko ndu mu dụ ashị gbushikọta.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Ẹphe chia mkpu; ọphu ọ dụdu onye gbaru phẹ mkpu.</div>
<div class="q">Ẹphe raku Chipfu; ọphu o yedụru phẹ ọnu.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Mu gwerụ phẹ uji mee phẹ; ẹphe dụ g'urwuku, dụ l'alị.</div>
<div class="q">Mu tsụa phẹ ọtsuepfu; zọo phẹ tọlitoli g'ẹpuchi, nọ lẹ gbororo.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Ị nafụtaru mu l'ẹka ndu etso mu opfu;</div>
<div class="q2">bya emee mu; mu bụru ishi ọhamoha;</div>
<div class="q2">k'ọphu ndu mu eshidu maru byaru alwakọta mu l'ẹka.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Ndu ọhozo ephozekọtaru mu.</div>
<div class="q">Ẹphe -nụma l'ọwa-a iphe, mu sụru g'e mee baa; ẹphe emee ya ẹgwegwa.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Meji tọfukota iphe, bụ ndu ọhozo ono;</div>
<div class="q2">tẹme ẹphe nọdu eshijegbaa l'ẹka ẹphe shi wohaa onwophẹ phụru yẹyeye byapfuta mu.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Chipfu nọkwa ndzụ; unu tua agbara-mkpuma nkemu ono ẹpha!</div>
<div class="q">Unu kutsee Chileke; l'ọo ya bụ onye adzọje mu nụ!<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Ọo Chileke ejeje agwata ụgwo iphe, ndu ọhogu mu meru mu.</div>
<div class="q">O meru; ụnwu-eliphe nọdu mu lẹ mkpula.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>Ọonafutaje mu l'ẹka ndu ọhogu mu;</div>
<div class="q2">oowolije mu eli woru mu doghaa ndu etso mu opfu.</div>
<div class="q">Ọogbafutaje mu l'ẹka ndu emeje nemadzụ iphe-kpangangaa.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Noo g'o gude mu je a-pfụru l'iphu ọhamoha kele gụbe Chipfu ekele.</div>
<div class="q">Mu a-gụ ebvu gude tua ngu ẹpha.<span id="bookmarks50"></span></div><span id="bookmarks50"></span><a id="v51"></a>
<div class="q-vv"><span class="v">51</span><span class="vsp">&nbsp;</span>Onye eze, ọ họtaru bẹ oomeje g'o mekpee l'ọgu.</div>
<div class="q">N-yemobu iya bẹ ọonoduje egoshi onye ọ wụru manụ l'ishi,</div>
<div class="q2">bụ Dévidi yẹe oshilọkpa iya jasụ lẹ tuutuutuu lẹ mịimiimii.<span id="bookmarks51"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
