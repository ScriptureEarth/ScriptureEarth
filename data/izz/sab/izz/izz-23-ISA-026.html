<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='izz-23-ISA-027.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu Ajaja</div></div><a id="v1"></a>
<div class="m">
<div class="c-drop">26</div> O -rwua mbọku ono; waa ebvu,</div>
<div class="q2 top-spacing">aa-gụ l'alị ndu Jiuda baa:</div>
<div class="q">“Anyi nweru mkpụkpu,</div>
<div class="q2">shihuru ike.</div>
<div class="q">Ọ bụru ndzọta bẹ Chileke</div>
<div class="q2">gude kpụ-phee ya</div>
<div class="q2">mgburugburu g'igbụlo.”<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Unu gụhaa ụzo mkpụkpu</div>
<div class="q2">ono ghebe ọnu;</div>
<div class="q2">k'ọphu ọha ono,</div>
<div class="q2">pfụberekoto ono,</div>
<div class="q2">bụ ndu apfụshije ike l'iphe,</div>
<div class="q2">ẹphe pfuru ono abahụ.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ii-kebe iya l'ọma; mbụ onye ono,</div>
<div class="q2">uche iya dụ l'ẹka ị nọ;</div>
<div class="q2">opfu l'ọ kpọru obu yeru</div>
<div class="q2">ngu ono.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Unu kpọru obu yeru Chipfu</div>
<div class="q2">jasụ lẹ tuutuutuu lẹ mịimiimii;</div>
<div class="q2">kẹle Nnajịoha,</div>
<div class="q2">bụ Chipfu bụ oke agbara</div>
<div class="q2">mkpuma ojejoje.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ndu woliru onwophẹ eli</div>
<div class="q2">bẹ o kuzetaru;</div>
<div class="q2">bya emee gẹ mkpụkpu, a kpụru;</div>
<div class="q2">ọ ha ephekerephe</div>
<div class="q2">ephekerephe lwazetakpọ</div>
<div class="q2">mkpulalị;</div>
<div class="q2">mbụ l'o gwerụ iya</div>
<div class="q2">pyakapyaka jasụ o rwua alị;</div>
<div class="q2">o woru iya gwọo</div>
<div class="q2">l'urwuku.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>E gude ọkpa azọ iya tọlitoli;</div>
<div class="q2">mbụ ọkpa ndu e shi</div>
<div class="q2">emekpa ẹhu;</div>
<div class="q2">mbụ ntụ-ọkpa ndu adụdu</div>
<div class="q2">g'ọ dụ phẹ.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ụzo, ndu pfụberekoto</div>
<div class="q2">eshi pfụru nhamụnha.</div>
<div class="q">Sụ-a; gụbe onye obu gụru</div>
<div class="q2">ìphóró;</div>
<div class="q2">ọo ngu meru ụzo ndu</div>
<div class="q2">pfụberekoto;</div>
<div class="q2">ọ nọdu akwọ tẹretere.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Gụbe Chipfu;</div>
<div class="q2">anyi nọkpoepho eme iphe,</div>
<div class="q2">ekemu ngu pfuru;</div>
<div class="q2">gude nno daa gbẹe</div>
<div class="q2">ngabẹru ngu.</div>
<div class="q">Ẹpha ngu;</div>
<div class="q2">yẹe ẹngiringa ngu bụ iphe,</div>
<div class="q2">adụje anyi ree l'obu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Oghoroko ngu adụje mu</div>
<div class="q2">l'ẹnyashi.</div>
<div class="q">O -be l'ụtsu l'ọ dụkwa mu phọ</div>
<div class="q2">g'asụ lẹ mu hụmaru</div>
<div class="q2">ngu.</div>
<div class="q">Teke i kpeẹrupho</div>
<div class="q2">ụnwu-eliphe ikpe;</div>
<div class="q2">ndu bu iya nụ amaru iphe,</div>
<div class="q2">bụ apfụbekoto.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ndu ẹjo-iphe abụjeru;</div>
<div class="q2">e -mechakpọoru phẹ</div>
<div class="q2">eze-iphe-ọma;</div>
<div class="q2">ẹphe ta anwụtadu iphe,</div>
<div class="q2">bụ apfụbekoto.</div>
<div class="q">Ẹphe -nọduchakponu l'alị</div>
<div class="q2">ndu obu phẹ gụru ìphóró;</div>
<div class="q2">ẹphe emelẹ-a iphe,</div>
<div class="q2">bụ iphe, apfụduru-ọto.</div>
<div class="q">Ẹphe ta akpadu ishi kẹle</div>
<div class="q2">Chipfu parụ ẹka.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Gụbe Chipfu;</div>
<div class="q2">ị paliwaru ẹka ephekerephe;</div>
<div class="q2">obenu l'ẹphe ta ahụmaduru</div>
<div class="q2">iya.</div>
<div class="q">G'ẹphe hụmanu g'opfu-ẹhu</div>
<div class="q2">ndibe ngu aphụ-beru</div>
<div class="q2">ngu l'ẹhu;</div>
<div class="q2">g'iphere adụ phẹ!</div>
<div class="q">G'ọku, dụru ndu ọhogu ngu</div>
<div class="q2">tsupyashịkwaa phẹ!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Gụbe Chipfu;</div>
<div class="q2">ọ bụ ngu e-me gẹ nchị</div>
<div class="q2">dụ anyi doo.</div>
<div class="q">Iphe, bụkpoo iphemiphe,</div>
<div class="q2">anyi meru bụkota ngu</div>
<div class="q2">bẹ meru iya nụ anyi.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Gụbe Chipfu, bụ Chileke anyi;</div>
<div class="q2">ndu bụ nnajịuphu ọzo,</div>
<div class="q2">abụdu gụbedua shiakwa</div>
<div class="q2">bụru nnajịuphu anyi.</div>
<div class="q">Obenu l'ọo gụbedua kpoloko</div>
<div class="q2">bẹ anyi akwabẹ ùbvù.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ndu k'ono nwụhuakwaru;</div>
<div class="q2">ẹphe ta anọekwa ndzụ.</div>
<div class="q">Ndu maa, lashịwaru nụ;</div>
<div class="q2">ta alwajeẹkwa azụ.</div>
<div class="q">Ị hụ̀ru phẹ ahụ̀hù; mee phẹ;</div>
<div class="q2">ẹphe bụru ọla-l'iswi;</div>
<div class="q2">bya emee phẹ g'a ta</div>
<div class="q2">nyatajẹhe phẹ anyata ophu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>I mewaru ndu ndu-anyi;</div>
<div class="q2">ẹphe ka igwerigwe;</div>
<div class="q2">gụbe Chipfu.</div>
<div class="q">I mewaru ndu ndu-anyi;</div>
<div class="q2">ẹphe ka igwerigwe.</div>
<div class="q">I shi ẹgube ono mee</div>
<div class="q2">onwongu;</div>
<div class="q2">a kwabẹahaa ngu ùbvù;</div>
<div class="q2">gụbe onye kpọribecharu</div>
<div class="q2">oke alị ono l'ophu.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Mbụ-a Chipfu;</div>
<div class="q2">ọ kwa ngu bẹ ẹphe</div>
<div class="q2">gbapfutaru teke iphe atsụ</div>
<div class="q2">phẹ l'ẹhu.</div>
<div class="q">Teke ịihù phẹ ahụ̀hù bẹ ẹphe</div>
<div class="q2">tụkoru wata ngu araku.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ọo gẹ nwanyị, dụ ime;</div>
<div class="q2">ime nọdu emewaa iya;</div>
<div class="q2">anọduje aswịkposhi onwiya;</div>
<div class="q2">echi mkpu l'oome iya ẹhuka-a;</div>
<div class="q2">noo g'anyi shi dụ nọdu</div>
<div class="q2">ngu l'iphu; gụbe Chipfu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Anyi shi dụ ime;</div>
<div class="q2">anyi nọdu aswịkposhi</div>
<div class="q2">onwanyi l'ẹka oome</div>
<div class="q2">anyi ẹhuka.</div>
<div class="q">E mechaa; ọ dụ g'anyi nwụru</div>
<div class="q2">phẹrephere;</div>
<div class="q2">mbụ l'anyi ta adụdu ike</div>
<div class="q2">dzọta ụnwu-eliphe;</div>
<div class="q2">ọphu ndu buchiru mgboko</div>
<div class="q2">adadụru.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Sụ-a; ndibe ngu,</div>
<div class="q2">nwụhuru anwụhu</div>
<div class="q2">e-mechakwaa nọdu</div>
<div class="q2">ndzụ ọzo.</div>
<div class="q">Ogwẹhu phẹ e-teta gbalihu.</div>
<div class="q">Unubẹ ndu bu l'ime urwuku;</div>
<div class="q2">unu gbalihu rwua okwe</div>
<div class="q2">ẹhu-ụtso.</div>
<div class="q">Iji, akwaru unu dụkwa g'iji,</div>
<div class="q2">akwa lẹ nchi-abọhu.</div>
<div class="q">Mgboko e-mechakwaa</div>
<div class="q2">chịfutagbua ndu shi</div>
<div class="q2">nwụhuhawa nụ,</div>
<div class="q2">dụ iya l'ime.<span id="bookmarks19"></span></div>

<div class="s"><div id="s2">Adzọ ndu Ízurẹlu ndzụ</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ndu mu; unu tụgbua bahụ l'ụlo unu je agụ-chia onwunu ụzo! Unu domia onwunu nwanshịi; jasụ oke ẹhu-eghu iya adazeta;<span id="bookmarks20"></span> <a id="v21"></a><span class="v">21</span><span class="vsp">&nbsp;</span>kẹle-a; unu lenu! Chipfu shiakwa ẹka o bu eje afụta; g'ọ bya ahụ̀a ndiphe ahụ̀hù k'iphe-ẹji, ẹphe meru. Mgboko l'ophu e-kpofutakọta ndu e gburu l'ime iya; ọphu oodomiẹdu ndu a nọ iya l'ime phụshia.<span id="bookmarks21"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
