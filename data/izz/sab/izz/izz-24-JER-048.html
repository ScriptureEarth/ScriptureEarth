<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 48</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">48:32 </span><span class=\"ft\">Ọo Eze-ẹnyimu Únú bẹ epfu opfu iya l'ẹka-a.</span></div>"
};

initFootnotes(footnotes);

});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-047.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;48&nbsp;&nbsp;</a></span>
  <span class="button"><a href='izz-24-JER-049.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ozi ẹhu ndu Mówabu</div></div><a id="v1"></a>
<div class="m">
<div class="c-drop">48</div> A -bya l'opfu ẹhu ndu Mówabu; wakwa iphe, oopfu; mbụ Chipfu, bụ Ọkalibe-Kakọta-Ike; mbụ Chileke ndu Ízurẹlu:</div>
<div class="q top-spacing">“Nshịo Nebo; kẹle e meru iya;</div>
<div class="q2">ọ bụru ochobu.</div>
<div class="q">Ndu Kiriyatayimu bẹ e</div>
<div class="q2">meru iphe-iphere;</div>
<div class="q2">bya akpụa phẹ</div>
<div class="q2">lẹ ndzụ.</div>
<div class="q">Ụlo phẹ, bụ ẹka a kpụshiru</div>
<div class="q2">ike bẹ e meru</div>
<div class="q2">iphe-iphere tụkaa ya</div>
<div class="q2">nanụnanu.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>A taa jaẹdu ndu Mówabu</div>
<div class="q2">ajaja.</div>
<div class="q">Ọ bụru lẹ mkpụkpu</div>
<div class="q2">Hẹshibonu bẹ a chịru</div>
<div class="q2">phẹ ẹjo idzu sụ:</div>
<div class="q">‘Unu bya g'anyi mee g'ọha</div>
<div class="q2">ono chịhu!’</div>
<div class="q">Unubẹdua kwaphọ;</div>
<div class="q2">unubẹ ndu mkpụkpu</div>
<div class="q2">Madumenu</div>
<div class="q2">bẹ ee-mechakwaa laa</div>
<div class="q2">l'iswi.</div>
<div class="q">Ogu-echi e-mechakwaa chịa</div>
<div class="q2">unu ẹjo ọso.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Unu ngabẹkpodapho</div>
<div class="q2">nchị nụma mkpu,</div>
<div class="q2">eechi lẹ mkpụkpu</div>
<div class="q2">Horonayimu;</div>
<div class="q2">mkpu alị arwụhu yẹe</div>
<div class="q2">oke ọla-l'iswi.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ndu Mówabu bẹ e</div>
<div class="q2">mebyishiwaru.</div>
<div class="q">Ụnwegirima iya chishiru</div>
<div class="q2">mkpu ike.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ẹphe enyi obvu awụ eje l'ụzo</div>
<div class="q2">mkpụkpu Luhiti;</div>
<div class="q2">akwa ntụmatu eje atụgbu.</div>
<div class="q">Mbụ l'ụzo ọkpa-úbvú</div>
<div class="q2">mkpụkpu Horonayimu</div>
<div class="q2">bẹ a nụmaru mkpu ẹkwa,</div>
<div class="q2">eechi ekpu iphemiphe ono,</div>
<div class="q2">larụ l'iswi ono.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Unu gbalaa! Unu gbaa ọso</div>
<div class="q2">ndzụ unu!</div>
<div class="q">Unu je ebvuru g'irwu,</div>
<div class="q2">bvuru l'echiẹgu!<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Eshinu unu kpọru obu ye</div>
<div class="q2">l'iphe, unu adụje ike mee;</div>
<div class="q2">yẹe ẹku unu bẹ</div>
<div class="q2">aa-kpụfukwaa unubẹdua</div>
<div class="q2">lẹ ndzụ.</div>
<div class="q">Tẹme agwa unu, bụ Kemọshi</div>
<div class="q2">bẹ aa-kpụkwapho</div>
<div class="q2">lẹ ndzụ; yẹle ndu-uke,</div>
<div class="q2">agwajẹ iya nụ;</div>
<div class="q2">mẹ ndu-ishi iya.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ee-mebyishi mkpụkpu lẹ</div>
<div class="q2">mkpụkpu.</div>
<div class="q">Ọphu ọ dụdu mkpụkpu,</div>
<div class="q2">byaru anahụ nụ</div>
<div class="q2">mẹ nanụ.</div>
<div class="q">Nsụda nsụda bẹ a-bụru</div>
<div class="q2">mkpurupyata.</div>
<div class="q">L'e mebyishia ẹka dụ baswa;</div>
<div class="q2">kẹle ọo ẹgube ono bẹ</div>
<div class="q2">Chipfu pfuru iya.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Chibe ndu Mówabu ǹkù;</div>
<div class="q2">kẹle oo-mecha phelihu</div>
<div class="q2">phefu.</div>
<div class="q">Mkpụkpu lẹ mkpụkpu phẹ</div>
<div class="q2">a-bụkotachaaru</div>
<div class="q2">ochobu.</div>
<div class="q">Ọ tọ dụdu m'onye lanụ eburu</div>
<div class="q2">iya nụ.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Onye a tụru ọnu bẹ ọ bụ;</div>
<div class="q2">mbụ onye gude</div>
<div class="q2">ẹregede ejeru Chipfu</div>
<div class="q2">ozi!</div>
<div class="q">A tụkwaru onye ono ọnu,</div>
<div class="q2">bụ onye te egudedu</div>
<div class="q2">ogu-echi iya egbu ọchi!<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Eshi teke ọ bụ nwata</div>
<div class="q2">bẹ ndu Mówabu</div>
<div class="q2">nọkpoepho tụsaru ẹhu</div>
<div class="q2">g'ọhu-mẹe, dọru l'ite.</div>
<div class="q">Ọphu a wụ-phedu iya</div>
<div class="q2">awụ-phe l'ite;</div>
<div class="q2">kẹle e teke akpụ-swee</div>
<div class="q2">ndu Mówabu lẹ ndzụ</div>
<div class="q2">lashịa alị ọzo.</div>
<div class="q">Noo g'o gude ọ nọdu</div>
<div class="q2">atsọepho g'ọotso.</div>
<div class="q">Ọphu ooshibuhudu</div>
<div class="q2">mkpọ eshibuhu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">O nwenụru-a mbọku,</div>
<div class="q2">abya nụ, bụ mbọku,</div>
<div class="q2">mu e-ye ndu</div>
<div class="q2">awụ-phe mẹe l'ite.</div>
<div class="q">Ẹphe awụfuta iya l'ite ono,</div>
<div class="q2">ọ dọru ono.</div>
<div class="q">Ẹphe awụfuta iya l'ite ọbu;</div>
<div class="q2">woru ite ono,</div>
<div class="q2">o shi dụ ono tsukpọshia.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Noo teke iphere Kemọshi</div>
<div class="q2">e-gude ndu Mówabu;</div>
<div class="q2">ẹgube ono,</div>
<div class="q2">iphere Bẹtelu guderu</div>
<div class="q2">ndu Ízurẹlu, bụ iphe,</div>
<div class="q2">ẹphe shi dakobe ono.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>?Dẹnu g'unu e-shi sụ l'ọkpehu</div>
<div class="q2">dụ unu;</div>
<div class="q2">l'unu bụ ndu dụ ike l'ọgu?<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ndu e-mebyishi Mówabu;</div>
<div class="q2">yẹe mkpụkpu, nọgbaa</div>
<div class="q2">ya nụ bẹ nọwaa anọno.</div>
<div class="q">Unwoke phẹ, kachaa</div>
<div class="q2">agba mkparawa bẹ</div>
<div class="q2">ee-gbukọta egbugbu.</div>
<div class="q">Nokwa iphe, oopfu;</div>
<div class="q2">mbụ Eze ono,</div>
<div class="q2">ẹpha iya bụ Chipfu;</div>
<div class="q2">bya abụru</div>
<div class="q2">Ọkalibe-Kakọta-Ike.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Teke ndu Mówabu a-la l'iswi</div>
<div class="q2">dụkwaa tsọkere.</div>
<div class="q">Eze iphe-ẹhuka a-dapfukwa</div>
<div class="q2">phẹ ẹgwegwa.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Unu jekwa akpọru phẹ iphu;</div>
<div class="q2">unubẹ ndu unu l'ẹphe</div>
<div class="q2">bukubegbaa!</div>
<div class="q">Mbụ unubẹ ndu maru ẹpha</div>
<div class="q2">phẹ.</div>
<div class="q">Unu sụ phẹ-a: ‘?Dẹnu g'ọ nwụru</div>
<div class="q2">a gbajiru mgbọro-eze,</div>
<div class="q2">shihuru ike;</div>
<div class="q2">tẹme ọ bụru mgbọro,</div>
<div class="q2">ama ntụmatu-a?’<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Unubẹ ndu bu lẹ mkpụkpu</div>
<div class="q2">Dibọnu;</div>
<div class="q2">unu shinụ lẹ biribiri unu</div>
<div class="q2">nyizeta</div>
<div class="q2">bya anọdu l'alị, dụ jakpọro</div>
<div class="q2">jakpọro;</div>
<div class="q2">kẹle onye emebyi ndu</div>
<div class="q2">Mówabu byapfutaru</div>
<div class="q2">unu bya egwepyaa</div>
<div class="q2">mkpụkpu lẹ mkpụkpu</div>
<div class="q2">unu ono,</div>
<div class="q2">a kpụshiru ike ono.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Unu pfụkpodarupho l'agụga</div>
<div class="q2">gbororo gee ngge;</div>
<div class="q2">unubẹ ndu mkpụkpu Arowa!</div>
<div class="q">Unu jịa unwoke, agba ọso;</div>
<div class="q2">yẹe ụnwanyi,</div>
<div class="q2">nahụru nụ!</div>
<div class="q">Unu jịa phẹ sụ phẹ:</div>
<div class="q2">‘?Bụ gụnu meru?’<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ndu Mówabu bẹ e meakwaru</div>
<div class="q2">iphe-iphere kpua;</div>
<div class="q2">kẹle ẹphe dakashịhuwaru.</div>
<div class="q">Unu rwua erwubvu;</div>
<div class="q2">chishia mkpu ike!</div>
<div class="q">Raa ya arara lẹ nggele Anọnu</div>
<div class="q2">lẹ Mówabu bẹ e</div>
<div class="q2">mebyishiwaru!<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ndu bu lẹ mbarabata bẹ ikpe</div>
<div class="q2">dapfuakwaru;</div>
<div class="q2">mbụ ndu Holọnu;</div>
<div class="q2">yẹe ndu Jiahazu;</div>
<div class="q2">waa ndu Mefahatu;<span id="bookmarks21"></span></div><span id="bookmarks21"></span><a id="v22"></a>
<div class="q2-vv"><span class="v">22</span><span class="vsp">&nbsp;</span>dapfu ndu Dibọnu;</div>
<div class="q2">yẹe ndu Nebo;</div>
<div class="q2">mẹkpoo ndu</div>
<div class="q2">Bẹtu-Dibulatayimu;<span id="bookmarks22"></span></div><span id="bookmarks22"></span><a id="v23"></a>
<div class="q2-vv"><span class="v">23</span><span class="vsp">&nbsp;</span>dapfu ndu Kiriyatayimu;</div>
<div class="q2">yẹe ndu Bẹtu-Gamulu;</div>
<div class="q2">yẹe ndu Bẹtu-Meyọnu;<span id="bookmarks23"></span></div><span id="bookmarks23"></span><a id="v24"></a>
<div class="q2-vv"><span class="v">24</span><span class="vsp">&nbsp;</span>dapfu ndu Keriyotu;</div>
<div class="q2">yẹe ndu Bọzura;</div>
<div class="q2">dapfukọta mkpụkpu</div>
<div class="q2">lẹ mkpụkpu ndu Mówabu</div>
<div class="q2">l'ophu;</div>
<div class="q2">ndu ọphu bu ẹnya mẹ</div>
<div class="q2">ndu ọphu bu ntse.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Mpu ndu Mówabu bẹ e</div>
<div class="q2">chikwashịakwaru.</div>
<div class="q">Tẹme e chikwoshiwa iya ẹka.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>“Unu chegharu iya mẹe ẹka;</div>
<div class="q2">kẹle ọo Chipfu bẹ o koru</div>
<div class="q2">ọkpa l'ishi.</div>
<div class="q">Gẹ ndu Mówabu watanụ</div>
<div class="q2">ebvuka ẹgbo, ẹphe gbọru;</div>
<div class="q2">g'ẹphe abụru iphe,</div>
<div class="q2">ee-gude agba mgbọnu.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>?Tọbudu ndu Ízurẹlu bẹ</div>
<div class="q2">unu shi egudeje agba</div>
<div class="q2">mgbọnu?</div>
<div class="q">?Bụ ẹphe lẹ ndu-oshi shi</div>
<div class="q2">nọdu teke ono tọo;</div>
<div class="q2">mekwanụru g'o gude unu</div>
<div class="q2">shi atụje ụka l'ishi</div>
<div class="q2">ekweru iya une</div>
<div class="q2">mẹ unu -nọdu epfu opfu</div>
<div class="q2">ẹhu iya?<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Unu gwọbechaa mkpụkpu</div>
<div class="q2">unu je eburu</div>
<div class="q2">l'agbara-mkpuma;</div>
<div class="q2">unubẹ ndu Mówabu!</div>
<div class="q">Unu dụepho gẹ kparaka,</div>
<div class="q2">bụ l'ọnu ọgba bẹ</div>
<div class="q2">ọokpaje ẹpfune iya!<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Anyi nụmakwaru gẹ Mówabu</div>
<div class="q2">gude ekube onwiya.</div>
<div class="q">Mbụ l'o kunukaru onwiya;</div>
<div class="q2">tẹme ọ nọdu etsenụka</div>
<div class="q2">etsetse.</div>
<div class="q">Mbụ l'eku-onwonye ọbu</div>
<div class="q2">mẹkpoo etsetse iya</div>
<div class="q2">ọbu;</div>
<div class="q2">mẹkpoo mkpọfu-ọkpoma</div>
<div class="q2">iya ọbu bẹ parụ ẹka.”<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Mu makwarụ oke ẹhu-eghu</div>
<div class="q2">iya;</div>
<div class="q2">ọle ọ bụkwanu kẹ</div>
<div class="q2">mmanụ.</div>
<div class="q">Tẹme ekuku, ooku onwiya</div>
<div class="q2">bụkwarupho iphe-mmanụ.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Noo g'o gude mu nọdu</div>
<div class="q2">erwu erwubvu l'opfu</div>
<div class="q2">ẹhu ndu Mówabu.</div>
<div class="q">Mbụ l'ọo ndu Mówabu l'ophu</div>
<div class="q2">l'ophu bẹ mu echi</div>
<div class="q2">mkpu iya.</div>
<div class="q">Ọ bụru ndu mkpụkpu</div>
<div class="q2">Kiru-Harẹsetu bẹ mu agụ</div>
<div class="q2">aphụ phẹ.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Mu kakwa ara ẹkwa gụbe</div>
<div class="q2">opfu-vayịnu kẹ mkpụkpu</div>
<div class="q2">Sibuma eme lẹ kẹ Jiaza.</div>
<div class="q">Ị jaru àjàjà jarwuchaa</div>
<div class="q2">k'ọphu ẹkali ngu rwuchaaru</div>
<div class="q2">eze-ẹnyimu;</div>
<div class="q2">jerwuchaa eze-ẹnyimu,</div>
<div class="q2">nọ-kube mkpụkpu Jiaza.<span class="footnote selectable" id="F-0"><sup>a</sup></span></div>
<div class="q">Ọle e mebyishiwaru iphe,</div>
<div class="q2">bụkpoo akpụru ngu.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>E wofuwarụ ẹhu-ụtso yẹe eme</div>
<div class="q2">ẹmereme l'ẹgu oshi-ọmi</div>
<div class="q2">ndu Mówabu yẹle</div>
<div class="q2">alị phẹ.</div>
<div class="q">Mẹe bẹ mu mewaru g'a ba</div>
<div class="q2">kụtajehe l'ẹka aakụje</div>
<div class="q2">mẹe.</div>
<div class="q">Ọphu ọ dụedu onye</div>
<div class="q2">anọdujekwadu akwa</div>
<div class="q2">ẹvu mẹ a -nọdu akụ iya.</div>
<div class="q">A makwarụ-a l'aanọduje anụ</div>
<div class="q2">olu l'ẹka ono;</div>
<div class="q2">ọle ọ tọ bụedu olu onye</div>
<div class="q2">akwa ẹvu.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Mkpu, ẹphe echi</div>
<div class="q2">ngakọtaakwaru.</div>
<div class="q">E shi lẹ Hẹshibonu chikọta</div>
<div class="q2">mkpu ọbu;</div>
<div class="q2">je akpaa lẹ Eleyale;</div>
<div class="q2">mẹkpoo lẹ Jiahazu.</div>
<div class="q">E shi lẹ Zowa chia ya jasụ</div>
<div class="q2">lẹ Horonayimu;</div>
<div class="q2">waa Ẹgulatu-Shelishiya;</div>
<div class="q2">noo kẹle mini</div>
<div class="q2">tashihụchaaru je</div>
<div class="q2">akpaa lẹ kẹ Nimurimu.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>L'alị ndu Mówabu bẹ mu</div>
<div class="q2">e-me g'a gwabuhu iphe</div>
<div class="q2">l'ẹnya ẹka aagwajẹ iphe;</div>
<div class="q2">mee g'a ta akpọjehe</div>
<div class="q2">ụ̀nwù-isẹnsu ọku nụ</div>
<div class="q2">agwa phẹ.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>“Ọo ya bụ l'obu mu aphụ</div>
<div class="q2">swooswooswoo</div>
<div class="q2">agụ aphụ ndu Mówabu</div>
<div class="q2">g'onye aphụ ototo;</div>
<div class="q2">ọ nọdu agụ aphụ ndu</div>
<div class="q2">Kiru-Harẹsetu g'onye</div>
<div class="q2">aphụ ototo; kẹle urwu,</div>
<div class="q2">ẹphe ritaru bvụwaru.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Onyemonye kpụshiwaru ishi.</div>
<div class="q">Onyemonye kpụshia ẹ́jí-agba.</div>
<div class="q">Ọ́nyá-mma dụkota</div>
<div class="q2">onyemonye l'ẹka.</div>
<div class="q">Onyemonye gbaphukọta</div>
<div class="q2">uwe-aphụ l'upfu.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Mbụ l'iphe, ada l'ọma</div>
<div class="q2">ụlo-eli,</div>
<div class="q2">nọgbaa l'alị ndu</div>
<div class="q2">Mówabu;</div>
<div class="q2">mẹ l'edupfu l'edupfu l'ophu</div>
<div class="q2">ta adụkwa iphe ọzo,</div>
<div class="q2">gbahaa ụzu-ẹkwa;</div>
<div class="q2">noo kẹle mu tsukpọshiwaru</div>
<div class="q2">ndu Mówabu g'ite,</div>
<div class="q2">adụdu onye ọ dụ ree.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>“Waa g'a tụkashiru phẹ</div>
<div class="q2">nanụnanu!</div>
<div class="q">Waa g'ẹphe atụ ụzu-ẹkwa</div>
<div class="q2">wọowoowoo!</div>
<div class="q">Waa gẹ ndu Mówabu gude</div>
<div class="q2">iphere ghaa azụ!</div>
<div class="q">Ndu Mówabu bụakwaa iphe,</div>
<div class="q2">e gude agba mgbọnu.</div>
<div class="q">Mbụ l'iphe, bụkpoo ndu</div>
<div class="q2">nọ phẹ ntse bẹ ọonyi</div>
<div class="q2">ishi ẹdzu.”<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Wakwa iphe, Chipfu epfu baa:</div>
<div class="q top-spacing">“Lenu! Ugo ephekwa raa</div>
<div class="q2">ephezeta l'alị.</div>
<div class="q">O woru ǹkù iya jashịa l'eli alị</div>
<div class="q2">ndu Mówabu.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Mkpụkpu, nọgbaa ya nụ bẹ</div>
<div class="q2">aa-lwụtachaa.</div>
<div class="q">L'a natachaa phẹ ụlo,</div>
<div class="q2">ẹphe edomije onwophẹ.</div>
<div class="q">Lẹ mbọku ono bẹ obu ndu</div>
<div class="q2">Ojọgu ndu Mówabu</div>
<div class="q2">a-dụepho g'obu nwanyị,</div>
<div class="q2">ime eme.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Ndu Mówabu l'ophu bẹ</div>
<div class="q2">ee-mebyishi</div>
<div class="q2">kẹle ẹphe koru Chipfu</div>
<div class="q2">ọkpa l'ishi.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>N-yemebvu; yẹe iduma iduma;</div>
<div class="q2">yẹe ọ̀nyà nọgbakwa echeru</div>
<div class="q2">unu echeru;</div>
<div class="q2">unubẹ ndu Mówabu!”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>“Onye nahụru n-yemebvu;</div>
<div class="q2">l'ọodaba l'iduma.</div>
<div class="q">Onye nyifutaru l'iduma;</div>
<div class="q2">ọ́nyà a-nmata iya.</div>
<div class="q">Noo kẹle ọo iphe ono bẹ</div>
<div class="q2">mu e-gude byapfuta</div>
<div class="q2">Mówabu l'apha,</div>
<div class="q2">aa-nọdu anụ iya aphụ.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>“Lẹ mgboru mkpụkpu</div>
<div class="q2">Hẹshibonu bẹ ndu</div>
<div class="q2">agba ọso ọgu pfụru</div>
<div class="q2">nyẹgenyege.</div>
<div class="q">Noo kẹle ọku kpụfuru</div>
<div class="q2">lẹ Hẹshibonu.</div>
<div class="q">Mbụ l'onwu phuruphuru ọku</div>
<div class="q2">etsu l'ime mkpụkpu</div>
<div class="q2">Sihọnu.</div>
<div class="q">Ọ bụerupho l'echi ishi bẹ</div>
<div class="q2">otsu ndu Mówabu.</div>
<div class="q">Mbụ ọkpu-ishi ndu ono,</div>
<div class="q2">shi anọduje aba</div>
<div class="q2">hanyịhanyi ono.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Nshịo unubẹ ndu Mówabu!</div>
<div class="q">Ndu Kemọshi bẹ e</div>
<div class="q2">mebyishiakwaru.</div>
<div class="q">Ụnwu unu nwoke bẹ a</div>
<div class="q2">kpụakwaru lẹ ndzụ laa</div>
<div class="q2">alị ọzo.</div>
<div class="q">Tẹme ụnwada unu phẹ bụru</div>
<div class="q2">ndu a lwụtaru l'ọgu laa</div>
<div class="q2">alị ọzo.<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Ọle mu e-mechakwaa dophu</div>
<div class="q2">ndu Mówabu azụ l'ọnodu phẹ</div>
<div class="q2">lẹ mbọku, dụ l'iphu.”</div>
<div class="q2">Nokwa iphe, Chipfu eepfu</div>
<div class="q2">bụ ono.</div>
<div class="q">Nokwa g'ikpe, e kperu ndu</div>
<div class="q2">Mówabu jeberu</div>
<div class="q2">bụ onoya.<span id="bookmarks47"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
