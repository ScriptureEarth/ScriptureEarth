<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jiobu 13</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "izz-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-18-JOB-012.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jiobu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;13&nbsp;&nbsp;</a></span>
  <span class="button"><a href='izz-18-JOB-014.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">13</div> Mbẹdua gudeakwa ẹnya mu</div>
<div class="q2 top-spacing">hụmakota iphemiphe ono.</div>
<div class="q">Mu gudewaa nchị mu nụma</div>
<div class="q2">iya; o doo mu ẹnya.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Iphe, unu maru bẹ mu</div>
<div class="q2">makwarụ-a.</div>
<div class="q">Ẹnya ta alwakwaru mu l'ẹka</div>
<div class="q2">unu nọ.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọle ọ dụ mu g'a sụ lẹ mu</div>
<div class="q2">e-pfuru opfu nụ</div>
<div class="q2">Ọkalibe-kangokọtaru-nụ.</div>
<div class="q">Gẹ mu lẹ Chileke l'onwiya</div>
<div class="q2">tụa ya.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Obenu l'unubẹdua gude</div>
<div class="q2">ntuphu-ire eme mu</div>
<div class="q2">nrwa pọmupomu.</div>
<div class="q">Unu bụkota mkpọkoro ndu</div>
<div class="q2">eme ọbvu g'unu hakọta!<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ọ dụ mu g'a sụ l'unu</div>
<div class="q2">a-tụkokpoepho dobe</div>
<div class="q2">ọnu doo; mbụ l'ono</div>
<div class="q2">gege abụkpoerupho unu</div>
<div class="q2">mmamiphe.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Unu ngabẹwaro nchị nụma</div>
<div class="q2">oke ọnu mu!</div>
<div class="q">Unu ngabẹ nchị l'opfu,</div>
<div class="q2">shi mu l'ọnu!<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>?Bụ unu -nọdu epfu ẹgube</div>
<div class="q2">ẹjo-opfu ono, unu epfu ono;</div>
<div class="q2">unu asụ l'ọo Chileke bẹ</div>
<div class="q2">unu epfu iya etuku tọo?</div>
<div class="q">Mbụ-a;&nbsp;?bụchakwaa ya phọ</div>
<div class="q2">bẹ unu epfuturu opfu</div>
<div class="q2">ẹregede ẹregede ono,</div>
<div class="q2">unu epfugbaa ono?<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>?Unu a-nọdu abọ nemadzụ</div>
<div class="q2">ẹbo etuku iya tọo?</div>
<div class="q">?Unu eme g'unu yeeru</div>
<div class="q2">Chileke oke ọnu iya?<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>?Ọo-dụ-a ree mẹ o -jeshia</div>
<div class="q2">unu enyocha?</div>
<div class="q">?Unu a-dụa ike nmaa ya</div>
<div class="q2">phulaphula gẹ nemadzụ</div>
<div class="q2">anmajẹ nwibe iya-a?<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Chileke bafụtajekwaru unu</div>
<div class="q2">mba mẹ unu gude mpya</div>
<div class="q2">lẹ mpya abọ nemadzụ ẹbo.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>?Akpabiri iya ta akabẹduru</div>
<div class="q2">eye unu ebvu?</div>
<div class="q">?Ndzụ-agụgu iya ta akabẹdu</div>
<div class="q2">gudepyabẹ unu?<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Kpaakpaa ono, unu asagbaa</div>
<div class="q2">ono bụkota ẹtu ẹtu,</div>
<div class="q2">wụlahuru lẹ ntụ.</div>
<div class="q">Edodo, unu edo g'unu dofu</div>
<div class="q2">iya onwunu l'ẹhu bụru</div>
<div class="q2">edo, kwarụ l'ẹpuchi.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Mbụ-a; unu</div>
<div class="q2">nọdukpoekwapho doo</div>
<div class="q2">gẹ mu pfua phee onwomu.</div>
<div class="q">Iphe, e-mekpọo mu nụ g'o</div>
<div class="q2">mee!<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Mu e-tsebe ndzụ mu l'ọnu ẹta;</div>
<div class="q2">bya atụa ndzụ mu ntụmatu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọ tọ dụkwa m'obeta ọ phụa</div>
<div class="q2">mu aphụphu;</div>
<div class="q2">mu adakobelẹkwa iya-a gẹ</div>
<div class="q2">mu dakoberu iya.</div>
<div class="q">Mu a-pfụekwaru iya phọ</div>
<div class="q2">l'iphu adzọ onwomu.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Mbụ l'ọ kwa iphe ono</div>
<div class="q2">a-bụru iphe,</div>
<div class="q2">a-dzọta mu nụ;</div>
<div class="q2">kẹle ọ tọ dụdu onye ta</div>
<div class="q2">atsụdu Chileke ebvu</div>
<div class="q2">a-dụ ike akpafụ iya l'iphu.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Unu ngabẹkpoekwapho nchị</div>
<div class="q2">ree nụma iphe-a,</div>
<div class="q2">mu epfu-a!</div>
<div class="q">G'iphe-a, mu epfu-a bamikwa</div>
<div class="q2">unu abami lẹ nchị!<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Lẹ nta-a, mu edowa opfu mu</div>
<div class="q2">ishi ria bẹ mu makwarụ-a</div>
<div class="q2">l'aa-gbaru mu ọdzori.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>?Ọ dụru onye a-bya apfụru</div>
<div class="q2">pfua iphe, ọo-sụ lẹ mu meru?</div>
<div class="q">Ọ -dụwaa nno;</div>
<div class="q2">mu a-takpụbe ọnu nwụhu.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Sụ-a; gụbe Chileke;</div>
<div class="q2">menaarụ mu iphe labọ-a,</div>
<div class="q2">mu abya ngu arwọrwo-a;</div>
<div class="q2">gẹ mu ahaa edomi onwomu</div>
<div class="q2">edomi l'iphu ngu!<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Wofukpọe mu phọ ẹka l'ẹhu</div>
<div class="q2">ewofu ophu.</div>
<div class="q">L'ị haa mu eyephe ebvu ono,</div>
<div class="q2">iiye mu ono.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Noo teke bụ: i -kua mu oku;</div>
<div class="q2">mu aza ngu ẹnu.</div>
<div class="q">Teke ọdumeka;</div>
<div class="q2">haa gẹ mu pfuje epfupfu</div>
<div class="q2">g'i yejeru mu ọnu.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>?Bụ emeswe ole yẹe iphe-ẹji</div>
<div class="q2">ole bẹ mu mekpọoru?</div>
<div class="q">Goshiẹshikwa mu ẹka o deru</div>
<div class="q2">mu yẹe iphe-ẹji, mu meru.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>?Dẹnu g'o gude ọphu</div>
<div class="q2">ịi ghadụru mu iphu;</div>
<div class="q2">i woru mu mee onye opfu</div>
<div class="q2">ngu?<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>?Bụ mkpẹekwo, phẹrephere</div>
<div class="q2">apa bẹ ịi-nụ chịipfuu?</div>
<div class="q">Tọo&nbsp;?bụ ẹswa, a phụshiru</div>
<div class="q2">l'iphe bẹ ịi-wata achị ọso?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Noo kẹle iphe, i deshiru lẹ</div>
<div class="q2">mu meru bụchaa iphe,</div>
<div class="q2">rwuru mu l'anụ-mee;</div>
<div class="q2">tẹme ị tụko ẹjo-iphe,</div>
<div class="q2">mu meshiru teke mu bụ</div>
<div class="q2">okorọbya byabẹ</div>
<div class="q2">mu l'ishi.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ị chịru mu ọkpa ye lẹ</div>
<div class="q2">mkpọro;</div>
<div class="q2">tẹme ị nọdu anọduje</div>
<div class="q2">enyocha iphemiphe,</div>
<div class="q2">mu emekpọo ememe l'ophu;</div>
<div class="q2">mbụ mechaa mu ọhubama</div>
<div class="q2">l'ichirupfu ọkpa;</div>
<div class="q2">k'ọphu ịi-majẹru ẹka mu</div>
<div class="q2">zọru ọkpa.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Noo g'o gude nemadzụ nọdu</div>
<div class="q2">erwushihuje g'iphe,</div>
<div class="q2">rehuru erehu;</div>
<div class="q2">mbụ lẹ nemadzụ alajẹ pyẹtee</div>
<div class="q2">g'uwe,</div>
<div class="q2">mkpu tapyashịru.<span id="bookmarks28"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
