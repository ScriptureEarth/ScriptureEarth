<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>1 Iphe, ndu eze meru 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 29 }];
var hasIntro = false;
var baseRef  = "izz-13-1CH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-12-2KI-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-13-1CH-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;1 Iphe, ndu eze meru&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='izz-13-1CH-017.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-14-2CH-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m">
<div class="c-drop">16</div> Ọo ya bụ; ẹphe pabata okpoko Chileke ono; woru iya dobe l'ime ụlo-ẹkwa ono, Dévidi kpọberu g'e dobe iya ono. Ẹphe bya egweshia ngwẹja-akpọ-ọku; mẹ ngwẹja-ẹhu-guu l'iphu Chileke.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Dévidi gweghechaẹpho ngwẹja-akpọ-ọku ono; mẹ ngwẹja-ẹhu-guu ono; o gude ẹpha Chipfu gọru ọnu-ọma nụ ndu Ízurẹlu.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ọ bya ekeeru ndu ono ishi buredi nanụ nanụ l'ẹhu l'ẹhu; mẹ akara, e meru l'akpụru oshi detu; mẹ akara, e gheru l'akpụru vayịnu; kedzuru iya ndu Ízurẹlu ono l'ophu; unwoke; mẹ ụnwanyi.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Ọ bya a harụ ndu Lívayi họta g'ẹphe jeje ozi l'atatiphu okpoko Chipfu ono; mbụ g'ẹphe rwọje Chileke iphe; mẹ g'ẹphe tuje iya ẹpha; jajẹ Chipfu, bụ Chileke kẹ Ízurẹlu ajaja.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Asafu bụ ishi; Zekaraya bụru otsota. Ndu ọzo bụ Jieyẹlu; mẹ Shemiramotu; mẹ Jiehiyẹlu; mẹ Matitaya; mẹ Eliyabu; mẹ Benaya; mẹ Óbẹdu-Edọmu; mẹ Jieyẹlu. Ẹphebedua bẹ a-nọduje akpọ une; mẹ ogumogu. Asafu akụ ogelenda.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Benaya yẹle Jiahaziyẹlu, bụ ndu-uke Chileke bẹ a-nọduje egbu opu tekenteke l'atatiphu okpoko ọgbandzu Chileke ono.<span id="bookmarks6"></span></div>

<div class="s"><div id="s1">Ebvu-ekele</div></div>
<div class="r"><div id="r1">(<span class="reflink"><a href="izz-19-PSA-105.html#v1">Ebvu 105:1-15</a></span>; <span class="reflink"><a href="izz-19-PSA-096.html#v1">96:1-13</a></span>; <span class="reflink"><a href="izz-19-PSA-106.html#v1">106:1</a></span>, <span class="reflink"><a href="izz-19-PSA-106.html#v47">47-48</a></span>)</div></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Mbọku ono bẹ Dévidi vuru ụzo pfuaru Asafu; mẹ ndu ọgbo-ebvu iya g'ẹphe gụa ebvu ekele nụ Chipfu.<span id="bookmarks7"></span></div><span id="bookmarks7"></span><a id="v8"></a>
<div class="q-v top-spacing"><span class="v">8</span><span class="vsp">&nbsp;</span>Unu kele Chipfu ekele;</div>
<div class="q2">unu kua ẹpha iya!</div>
<div class="q">Unu mee g'ọhamoha</div>
<div class="q2">madzuru iphe,</div>
<div class="q2">o meru!<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Unu guku iya l'ebvu!</div>
<div class="q">Unu gụa ebvu gude tua ya ẹpha!</div>
<div class="q">Unu pfukashịkwapho iphe,</div>
<div class="q2">bụkpoo iphe, dụ biribiri,</div>
<div class="q2">ọonoduje eme!<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Unu gude ẹpha iya ono,</div>
<div class="q2">dụ nsọ tua onwunu ẹpha!</div>
<div class="q">G'obu ndu achọ Chipfu</div>
<div class="q2">teje ẹswa!<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Unu wojeru ẹnya dabẹ</div>
<div class="q2">lẹ Chipfu mẹ ọkpehu iya!</div>
<div class="q">Unu achọje iphu iya</div>
<div class="q2">mkpụrumkpuru!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Unu nyatakwa iphe,</div>
<div class="q2">dụ biribiri, o mekọtaru;</div>
<div class="q2">waa iphe-ọhumalenya,</div>
<div class="q2">o meshigbaaru; waa ikpe,</div>
<div class="q2">o kperu;<span id="bookmarks12"></span></div><span id="bookmarks12"></span><a id="v13"></a>
<div class="q2-vv"><span class="v">13</span><span class="vsp">&nbsp;</span>unubẹ oshilọkpa Ízurẹlu,</div>
<div class="q2">bụ onye-ozi iya;</div>
<div class="q2">unubẹ ụnwu Jiékọpu,</div>
<div class="q2">bụ ndu o gude ẹka iya họta!<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ọ kwa iya bụ Chipfu;</div>
<div class="q2">bya abụru Chileke anyi;</div>
<div class="q2">ikpe o kperu tụkoru</div>
<div class="q2">mgboko l'ophu sweta.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Unu nyatajẹ ọgbandzu iya</div>
<div class="q2">jasụru asụru.</div>
<div class="q">Ukwe-iphe, o kweru bẹ anọje;</div>
<div class="q2">e -shi l'ọgbo sweru ọgbo.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọgbandzu ono,</div>
<div class="q2">yẹle Ébirihamu gbaru ono;</div>
<div class="q2">mbụ angụ ono,</div>
<div class="q2">o riburu Áyizaku ono;<span id="bookmarks16"></span></div><span id="bookmarks16"></span><a id="v17"></a>
<div class="q2-vv"><span class="v">17</span><span class="vsp">&nbsp;</span>bẹ o meru; ọ bụru</div>
<div class="q2">ekemu l'ẹhu Jiékọpu.</div>
<div class="q">Ndu Ízurẹlu bẹ o meru iya;</div>
<div class="q2">ọ bụru ọgbandzu,</div>
<div class="q2">a-nọ ojejoje;<span id="bookmarks17"></span></div><span id="bookmarks17"></span><a id="v18"></a>
<div class="q2-vv"><span class="v">18</span><span class="vsp">&nbsp;</span>sụ phẹ: “Ọo unu bẹ mu</div>
<div class="q2">a-nụ alị Kénanu</div>
<div class="q2">g'ọ bụru okiphe, unu ketarụ.”<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Teke ono bẹ ẹphe shi habe</div>
<div class="q2">nwahabe; mbụ teke ẹphe</div>
<div class="q2">shi ha nwa chịaka-chịaka;</div>
<div class="q2">bụru ndu lwarụ alwalwa</div>
<div class="q2">l'alị ono.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ẹphe shi etsojeru ọhamoha</div>
<div class="q2">aghaphe.</div>
<div class="q">Ẹphe -shi l'alị-eze ọwa-a;</div>
<div class="q2">ẹphe alụfu l'alị-eze ọphuu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ọphu ọ dụdu onye o</div>
<div class="q2">kweru g'o mee phẹ ewere.</div>
<div class="q">Ọ nọdu egudeje opfu ẹhu phẹ</div>
<div class="q2">baarụ ndu eze mba;<span id="bookmarks21"></span></div><span id="bookmarks21"></span><a id="v22"></a>
<div class="q2-vv"><span class="v">22</span><span class="vsp">&nbsp;</span>sụ phẹ: “Unu te edenyikwa</div>
<div class="q2">ndibe mu, mu, a wụru manụ,</div>
<div class="q2">ẹka!</div>
<div class="q">Ba adụkwa iphe,</div>
<div class="q2">unu e-me ndu epfuchiru</div>
<div class="q2">mu nụ!”<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Unu gụa ebvu nụ Chipfu;</div>
<div class="q2">unubẹ eliphe l'ophu!</div>
<div class="q">Unu rajẹ iya arara</div>
<div class="q2">mbọkumboku l'ọodzoje</div>
<div class="q2">nemadzụ!<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Unu tụaru ndu ọhozo ọnu</div>
<div class="q2">g'ọ dụ-be biribiri!</div>
<div class="q">Unu epfuaru ndiphe l'ophu iphe,</div>
<div class="q2">dụ biribiri, oomeje!<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Noo kẹle Chipfu parụ ẹka;</div>
<div class="q2">bya abụru onye gbaru g'a</div>
<div class="q2">jajẹ iya ajaja.</div>
<div class="q">G'a tsụjekwa iya phọ ebvu</div>
<div class="q2">l'ọ kakọta iphe,</div>
<div class="q2">bụ agwa ndu mgboko</div>
<div class="q2">l'ophu shii.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Kẹle agwa ndiphe l'ophu</div>
<div class="q2">bụkota iphe,</div>
<div class="q2">e gude ẹka mee;</div>
<div class="q2">obenu lẹ Chipfu bụ iya gude</div>
<div class="q2">ẹka iya mee igwe l'onwiya.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Akpabiri yẹe ogbunwịinwii</div>
<div class="q2">bẹ nọ iya l'atatiphu;</div>
<div class="q2">tẹme ọkpehu waa ẹhu-ụtso</div>
<div class="q2">tụko ẹka o bu sweta.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Unubẹ ipfu l'ipfu,</div>
<div class="q2">dụ lẹ mgboko-a;</div>
<div class="q2">unu kwabẹ Chipfu ùbvù!</div>
<div class="q">Unu pfua g'ọ dụ-be biribiri;</div>
<div class="q2">yẹe g'ọkpehu iya habe shii!<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Unu kwabẹ Chipfu ùbvù,</div>
<div class="q2">gbaru ẹpha iya.</div>
<div class="q">Unu gude iphe bya l'iphu iya.</div>
<div class="q">Unu yee adụ nsọ g'onye yeru</div>
<div class="q2">uwe baarụ Chipfu ẹja.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Unu nmahụkwa</div>
<div class="q2">pyaapyaapyaa l'iphu iya;</div>
<div class="q2">unubẹ eliphe l'ophu.</div>
<div class="q">Mgboko bẹ e mewaru ọ</div>
<div class="q2">ngụru angụru;</div>
<div class="q2">ọphu ọ dụdu iphe,</div>
<div class="q2">sụru iya enwubata.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>G'imigwe l'ophu tee ẹswa;</div>
<div class="q2">ẹhu atsọo ndiphe l'ophu ụtso!</div>
<div class="q">G'ẹphe karụ ọhamoha l'ọo</div>
<div class="q2">Chipfu bụ eze.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>G'eze-ẹnyimu yẹe iphemiphe,</div>
<div class="q2">nọ iya l'ime tụkokwa tụa</div>
<div class="q2">oke akparamini.</div>
<div class="q">G'ẹgu l'ophu mẹkpoo iphemiphe,</div>
<div class="q2">nọ iya nụ tụko gbọo ọgboo!<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Noo teke iphe, bụ oshi,</div>
<div class="q2">dụ l'ọswa a-gụ ebvu ẹhu-ụtso</div>
<div class="q2">l'iphu Chipfu.</div>
<div class="q">Noo kẹle ọobyawaa gẹ ya</div>
<div class="q2">kpee ụnwu-eliphe ikpe.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Unu kele Chipfu ekele</div>
<div class="q2">kẹle ọ bụ onye ọma!</div>
<div class="q">N-yemobu nkiya anọje jasụ</div>
<div class="q2">l'ojejoje.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Unu rarụ kpua ya sụ:</div>
<div class="q2">“Dzọnaa anyi; gụbe Chileke,</div>
<div class="q2">bụ onye ndzọta anyi!</div>
<div class="q">Rwukọbenu anyi;</div>
<div class="q2">dzọta anyi l'ẹka ndu ọhozo ono;</div>
<div class="q2">k'ọphu anyi e-tu ngu ẹpha;</div>
<div class="q2">gụbe onye ono,</div>
<div class="q2">ẹpha ngu dụ nsọ ono;</div>
<div class="q2">gude ajaja, anyi a-ja ngu baa aba.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>G'ajaja bụru kẹ Chipfu,</div>
<div class="q2">bụ Chileke kẹ Ízurẹlu;</div>
<div class="q2">e -shi lẹ gbururu jeye lẹ gbururu.”</div>
<div class="p">Noo ya; ndu Ízurẹlu l'ophu tụko zụkota mgbede sụ: “Nokwa g'ọ dụ. G'ajaja bụru kẹ Chipfu.”<span id="bookmarks36"></span></div>

<div class="s"><div id="s2">Eke ozi</div></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Ọo ya bụ; Dévidi bya ahaa Asafu mẹ ndu ọgbo-ebvu iya l'atatiphu okpoko ọgbandzu Chipfu ono; g'ẹphe jeje ozi dụ l'ẹka ono tekenteke; mbụ g'ọ gbarụ g'e jeje iya mbọkumboku.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Ọ hakwarụpho Óbẹdu-Edọmu waa ụnwunna iya, dụ ụkporo ẹto l'ụmadzu ẹsato. Óbẹdu-Edọmu nwa Jiedutunu; yẹle Hosa nọdu eche ọnu ẹka ono nche.<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Ọ haa Zadọku, bụ onye uke Chileke; waa ụnwunna iya, bụkwapho ndu-uke Chileke g'ẹphe nọdu l'atatiphu ụlo mkpu Chipfu, dụ l'ẹka aagwajẹ iphe lẹ mkpụkpu Gibiyọnu ono.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Ozi phẹ bụ g'ẹphe gwejeru Chipfu ngwẹja-akpọ-ọku l'ọru-ngwẹja; eswe l'ẹnyashi; mbụ tekenteke; ẹgube ono, e deru iya l'ẹkwo ekemu, Chipfu tụru nụ ndu Ízurẹlu ono.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Ndu a gụru yeru phẹ bụ Hemanu; mẹ Jiedutunu; mẹwaro ndu a họtaru kua phẹ l'ẹpha l'ẹpha g'ẹphe keleje Chipfu ekele kẹ n-yemobu iya ono, anọje jasụ l'ojejoje ono.<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Hemanu; yẹle Jiedutunu bẹ egbu opu dụru; mẹ akụ ogelenda; mẹwaro ngwa-ebvu ọzo, e gude agụ ebvu, dụ nsọ. Ụnwu Jiedutunu bẹ bụ ndu eche ọnu-ọguzo.<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Tọbudu iya bụ; ndu Ízurẹlu l'ophu wụkashihu lashịa ibe phẹ. Dévidi lashịa ibe nkiya g'ọ gọru ọnu-ọma nụ ndibe iya.<span id="bookmarks43"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
