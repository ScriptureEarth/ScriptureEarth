<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 52</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-051.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;52&nbsp;&nbsp;</a></span>
  <span class="button"><a href='izz-23-ISA-053.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">52</div> Tehu etehu! Tehu etehu;</div>
<div class="q2 top-spacing">gụbe Zayọnu!</div>
<div class="q">Yenaa onwongu ọkpehu</div>
<div class="q2">g'uwe!</div>
<div class="q">Yenaa uwe ngu ono,</div>
<div class="q2">emeje ngu g'ị dụ biribiri</div>
<div class="q2">l'ẹnya onoya;</div>
<div class="q2">gụbe Jierúsalẹmu,</div>
<div class="q2">bụ mkpụkpu ono,</div>
<div class="q2">dụ nsọ ono.</div>
<div class="q">Ndu ebuduru úbvù;</div>
<div class="q2">ẹphe lẹ ndu ono,</div>
<div class="q2">aasọ nsọ ono taa</div>
<div class="q2">bahụbaekwa l'ime ngu</div>
<div class="q2">ọzo baa.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Gbalihu agbalihu!</div>
<div class="q2">Jịshia urwuku, dụ ngu l'ẹhu!</div>
<div class="q">Nọdu anọo; gụbe Jierúsalẹmu!</div>
<div class="q">Tụkufu onwongu ẹgbirigba,</div>
<div class="q2">a tụru ngu l'olu;</div>
<div class="q2">gụbe ada Zayọnu ono,</div>
<div class="q2">a kpụru lẹ ndzụ ono!<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Wakwa iphe, Chipfu epfu baa: “E shi ree unu erere; ọphu a natadụru aswa unu. Nta-a bẹ e tee gudekwanụ okpoga agbata unu.”<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kẹle-a; wakwa iphe, Nnajịuphu, bụ Chipfu epfu: “Lẹ mbụ bẹ ndibe mu shi laa alị Ijiputu je eburu. Tẹme ndu Asiriya bụ-wokwadụa bẹ ẹphe shi emekpa phẹ ẹhu.”<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Wakwa iphe, Chipfu ajị baa: “A -bya lẹ kẹ nta-a;&nbsp;?ọwa-a bụhunu ole? Kẹle ndibe mu bẹ a kpụtaru kẹ mmanụ. Tẹme ndu-ishi phẹ gude phẹ eme iphe-ọchi.” Nokwa olu Chipfu. “Tẹme mkpụrumkpuru bẹ eepfubyishiẹpho ẹpha mu shi l'ụtsu jasụ nchi ejihu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ọo ya bụ lẹ ndibe mu a-maru ẹpha mu. Mbụ l'o -be mbọku ono bẹ ẹphe a-maru l'ọo mbẹdua pfuhawaru iya tẹme ọ nwụje. Ee! Ọo mbẹdua!”<span id="bookmarks6"></span></div><span id="bookmarks6"></span><a id="v7"></a>
<div class="q-v top-spacing"><span class="v">7</span><span class="vsp">&nbsp;</span>Lenu g'ọoma l'eli úbvú ono;</div>
<div class="q2">mbụ ọkpa ndu eje abya ezi</div>
<div class="q2">ozi-ọma;</div>
<div class="q2">ndu ezi ozi nchị-adụ-doo;</div>
<div class="q2">ndu nzi, ẹphe gude abya dụ ree;</div>
<div class="q2">ndu byaru ezi ozi kẹ ndzọta;</div>
<div class="q2">ndu asụje Zayọnu-a:</div>
<div class="q">“Ọ kwa Chileke ngu bụ eze!”<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ngabẹkpodapho nchị!</div>
<div class="q2">Ndu nche ngu wolikwaru</div>
<div class="q2">olu phẹ ewoli.</div>
<div class="q">Ẹphe tụkoru erwu okwe;</div>
<div class="q2">kẹle ẹphe e-gude ẹnya</div>
<div class="q2">hụma Chipfu teke ọo-nọdu</div>
<div class="q2">alwa Zayọnu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Unu tụko wata ebvu ẹhu-ụtso</div>
<div class="q2">mgbo lanụ;</div>
<div class="q2">unubẹ mkpọkpo iphe,</div>
<div class="q2">tụkoru lẹ Jierúsalẹmu;</div>
<div class="q2">kẹle Chipfu dụwaru</div>
<div class="q2">ndibe iya obu.</div>
<div class="q">Ọ gbatawaru Jierúsalẹmu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Chipfu a-gbabẹ onwiya ẹka</div>
<div class="q2">ọto l'iphu ọhamoha l'ophu;</div>
<div class="q2">mbụ ẹka iya ono, dụ nsọ ono;</div>
<div class="q2">k'ọphu aa-hụmachaa gẹ</div>
<div class="q2">Chileke anyi e-gude dzọta</div>
<div class="q2">ndibe iya jasụ l'ẹka igwe</div>
<div class="q2">beru alị beru.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Unu tụgbua! Unu tụgbua!</div>
<div class="q2">Unu lụfu l'ẹka ono!</div>
<div class="q">Unu te edenyikwa ẹka l'iphe,</div>
<div class="q2">aasọ nsọ!</div>
<div class="q">Unu shikwa l'ẹka ẹphe</div>
<div class="q2">nọ fụta!</div>
<div class="q">Unu bụkwaru ndu dụebe ree;</div>
<div class="q2">unubẹ ndu ono,</div>
<div class="q2">apajẹru iphe kẹ Chipfu,</div>
<div class="q2">bụgbaa iphe, dụgbaa iche</div>
<div class="q2">iche!<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ọle unu ta alakwa</div>
<div class="q2">gburugburu;</div>
<div class="q2">ọphu unu agbakwa</div>
<div class="q2">phuphuphu ala;</div>
<div class="q2">kẹle Chipfu e-vuru unu</div>
<div class="q2">ụzo eje.</div>
<div class="q">Mbụ l'ọo Chileke kẹ ndu</div>
<div class="q2">Ízurẹlu l'a-bụru onye</div>
<div class="q2">e-kperu unu azụ.<span id="bookmarks12"></span></div>

<div class="s"><div id="s1">Eje iphe-ẹhuka yẹle ọdu-biribiri  k'onye-ozi Chipfu ono</div></div><span id="bookmarks12"></span><a id="v13"></a>
<div class="q-vv top-spacing"><span class="v">13</span><span class="vsp">&nbsp;</span>“Lekwa; onye-ozi mu</div>
<div class="q2">e-mekwa umere onye</div>
<div class="q2">maru iphe.</div>
<div class="q">Aa-pali iya eli;</div>
<div class="q2">wolia ya ephekerephe;</div>
<div class="q2">shi nno kutsee ya.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>G'o gude gbaa ụgbugba meru;</div>
<div class="q2">ẹkpa-oyi nwụa ndu dụ</div>
<div class="q2">igwerigwe l'ẹhu g'ẹphe</div>
<div class="q2">hụmaru iya.</div>
<div class="q">Ọ gbachihucharu nchi</div>
<div class="q2">ẹgube adụdu onye</div>
<div class="q2">gbachihujewaru iya nụ;</div>
<div class="q2">ọphu ọ dụkpodaa gẹ nemadzụ</div>
<div class="q2">ililekpọo.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Nokwaphọ g'ọo-dụ-dzuru ọha,</div>
<div class="q2">dụ igwerigwe biribiri.</div>
<div class="q">Mbụ lẹ ndu eze bẹ ọo-kpọ</div>
<div class="q2">ọnu opfu;</div>
<div class="q2">kẹle ẹphe a-hụma iphe,</div>
<div class="q2">e pfuduru phẹ; tẹme iphe,</div>
<div class="q2">ẹphe anụmajeduru edoo</div>
<div class="q2">phẹ ẹnya.”<span id="bookmarks15"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
