<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 11</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-010.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;11&nbsp;&nbsp;</a></span>
  <span class="button"><a href='izz-23-ISA-012.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ẹkali Jiesi</div></div><a id="v1"></a>
<div class="m">
<div class="c-drop">11</div> Mkpirikpu upfu-oshi ono,</div>
<div class="q2 top-spacing">bụ Jiesi l'e-rwuta irwu.</div>
<div class="q2">Ọ bụru l'ọgbarabvu iya bẹ</div>
<div class="q2">ẹkali e-shi nyịkata.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Unme kẹ Chipfu a-nọdu iya</div>
<div class="q2">l'ẹhu; mbụ Unme,</div>
<div class="q2">emeje g'a maru iphe;</div>
<div class="q2">bya abụkwarupho Unme,</div>
<div class="q2">emeje g'iphe doo ẹnya;</div>
<div class="q">Unme mgbazi;</div>
<div class="q2">bya abụkwarupho Unme,</div>
<div class="q2">emeje g'ike dụ;</div>
<div class="q2">Unme, emeje g'a nwụta iphe;</div>
<div class="q2">bya abụkwarupho Unme,</div>
<div class="q2">emeje g'a tsụ Chipfu ebvu.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọ bụru iphe, a-dụje iya ree</div>
<div class="q2">bụ g'a tsụje Chipfu ebvu.</div>
<div class="q">Ọ tọ bụkwa iphe,</div>
<div class="q2">o gude ẹnya hụma bẹ</div>
<div class="q2">oo-gudeje ekpe ikpe;</div>
<div class="q2">ọphu ọ bụkwa iphe,</div>
<div class="q2">ọ nụmaru lẹ nchị bẹ</div>
<div class="q2">oo-gudeje kpebua iphe,</div>
<div class="q2">dụ k'ekpebu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ọ chia iphe, meru nụ bụ</div>
<div class="q2">l'oo-kpeje ndu adụdu</div>
<div class="q2">g'ọ dụ phẹ ikpe, pfụru ọto.</div>
<div class="q">Ọ bụru ikpe,</div>
<div class="q2">pfụru nhamụnha bẹ</div>
<div class="q2">oo-gudeje kpebua ikpe</div>
<div class="q2">ndu ụkpa l'eliphe-a.</div>
<div class="q">Eliphe l'ophu bẹ oo-gude</div>
<div class="q2">mgbọro,</div>
<div class="q2">dụ iya l'ọnu chia gbaagbaa.</div>
<div class="q">Ọ bụru unme,</div>
<div class="q2">ọ tụru atụtu bẹ oo-gude</div>
<div class="q2">phụa ndu ẹjo-iphe tẹerii.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Apfụbekoto a-bụru iphe,</div>
<div class="q2">oo-ke l'upfu.</div>
<div class="q">Apfụshi ike, l'iphe,</div>
<div class="q2">o pfuru abụru iphe,</div>
<div class="q2">ọo-tubutajẹ uwe iya l'upfu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ẹjo-nkụta-ọswa bẹ oo-me;</div>
<div class="q2">yẹe ụnwu atụru akpaahaa</div>
<div class="q2">ẹghirigha.</div>
<div class="q">Agụ yẹe eghu adọaha l'ẹka</div>
<div class="q2">lanụ.</div>
<div class="q">Nweswi; mẹ nwoduma;</div>
<div class="q2">mẹkpoo anụ,</div>
<div class="q2">atsụje onwiya ẹbà a-tụko</div>
<div class="q2">akpa ẹghirigha.</div>
<div class="q">Ọ bụru nwatanshịi bẹ</div>
<div class="q2">a-nọduje eche phẹ nụ.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ne-eswi; yẹe ẹjo anụ-ẹgbudu,</div>
<div class="q2">bụ bịye a-nọdu ata nri</div>
<div class="q2">ẹghirigha.</div>
<div class="q">Ụnwu phẹ atụko adọ l'ẹka lanụ.</div>
<div class="q">Tẹme oduma abụru anụ,</div>
<div class="q2">a-nọdu ata ẹswa g'oke-eswi.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Nwa, angụ ẹra a-nọduje</div>
<div class="q2">l'ọnu ẹnu óghù ebvu ebvu.</div>
<div class="q">Nwatanshịi, a mịfuwaru ọnu</div>
<div class="q2">l'ẹra ewojeru ẹka ye</div>
<div class="q2">l'ẹnu ogiji.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Iphemiphe ono ta adụdu</div>
<div class="q2">ọphu emeka nemadzụ iphe;</div>
<div class="q2">ọphu ọ bụro k'emegbu l'úbvú,</div>
<div class="q2">e doberu mu nsọ l'ophu;</div>
<div class="q2">kẹle ọo gẹ mini do-jiru</div>
<div class="q2">ọma ẹnyimu-a bụ g'eliphe</div>
<div class="q2">l'ophu a-madzuru Chipfu.<span id="bookmarks9"></span></div>

<div class="s"><div id="s2">Alwalwa ndu a kpụru lẹ ndzụ</div></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>O -rwua teke ono bẹ ọgbarabvu Jiesi ono a-bụru ẹkwa-ọhubama k'ụnwu-eliphe. Ọ bụru iya bẹ ọhamoha a-nọduje agba agbapfu; ọkpoku iya a-dụ akpabiri l'ẹnya.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Mbụ l'o -rwua mbọku ono bẹ Nnajịuphu a-machị ẹka iya ọzo k'ugbo ẹbo nafụtafuchaa nwandibe iya ndu ọphu a-phọdu l'alị ndu Asiriya; mẹ l'alị ndu Ijiputu; mẹ l'alị Paturọsu; mẹ ndu ọphu e-shi l'alị ndu Kushi; mẹ ndu ọphu e-shi l'alị ndu Elamu; mẹ ndu ọphu e-shi l'alị Shịna; mẹ ndu ọphu e-shi lẹ mkpụkpu Hamatu; mẹ ndu ọphu e-shigba l'ọha, bukube eze-ẹnyimu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ẹkwa-ọhubama bẹ ọo-paliru ọhamoha; bya atụko ndu Ízurẹlu, a kpụru lẹ ndzụ chịtachaa; l'o rwukọbe ndu Jiuda ono, a tụkaru nanụnanu ono. Ẹka oo-shi rwukọbe phẹ bụ lẹ nkulahụ eliphe ụzo ẹno ono.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Okophoo ndu Ifuremu e-phukashịhu; l'e mee gẹ ndu ọhogu ndu Jiuda chịhu. Mbụ lẹ ndu Ifuremu te ekoẹduru ndu Jiuda okophoo; ọphu ndu Jiuda adụeduru ndu Ifuremu ẹhuka.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ẹphe e-zi phaa je ndu Filisitayinu bu l'ụzo ẹnyanwu-arịba swọkoswoko. Ẹphe abyakwaphọ erwukọbe onwophẹ je akwagwoo ndu bu l'ụzo ẹnyanwu-awawa. Ẹphe a-zụ ndu Edọmu yẹe ndu Mówabu gburumu. Ẹphe emee ndu Amọnu ẹphe anọdu phẹ l'ẹka.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Chipfu l'e-me g'ọ tahụ; mbụ nkulahụ eze-ẹnyimu Ijiputu. Ọ bụru phẹrephere, ekpo pharaphara bẹ oo-zi gude phee ẹka l'eli eze nggele Yufurétisu. Oo-me iya l'ọ ta-bushihu atabushihu; tabuha uzi ẹsaa; k'ọphu nemadzụ a-zọje gẹdengu gẹdengu gẹdengu ghata iya.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Nwandibe iya ndu ọphu phọduru nụ, e-shi l'alị ndu Asiriya alwa bẹ aa-tọgboru oji, a-dabyiru kẹ phorokotokongu; ẹgube ono, a tọgboru iya ndu Ízurẹlu teke ono, ẹphe shi l'alị ndu Ijiputu alwa ono.<span id="bookmarks16"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
