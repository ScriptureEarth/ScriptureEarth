<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 18</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-017.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;18&nbsp;&nbsp;</a></span>
  <span class="button"><a href='izz-19-PSA-019.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu, Dévidi, bụ  onye-ozi Chipfu deru nụ  onye-ishi ebvu</div></div>
<div class="s"><div id="s2">Ebvu-a bẹ ọ gụru gude kele  Chipfu lẹ mbọku, Chipfu nafụtakotaru iya l'ẹka ndu ọhogu iya l'ophu; kelekele kẹ  Sọlu</div></div>
<div class="r"><div id="r1">(<span class="reflink"><a href="izz-10-2SA-022.html">2Sám 22</a></span>)</div></div><a id="v1"></a>
<div class="m top-spacing">
<div class="c-drop">18</div> Mu yeru ngu obu Chipfu.</div>
<div class="q top-spacing">Ọo ngu bụ ike mu.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ọo Chipfu bụ</div>
<div class="q2">agbara-mkpuma nkemu;</div>
<div class="q2">bya abụru</div>
<div class="q2">ụlo-ezeru-ndzụ mu;</div>
<div class="q2">bụru onye</div>
<div class="q2">agbafụtaje mu nụ.</div>
<div class="q">Ọo Chileke mu bụ</div>
<div class="q2">agbara-mkpuma,</div>
<div class="q2">mu agbabajẹ je edomia</div>
<div class="q2">onwomu.</div>
<div class="q">Ọo ya egbobutaje mu g'ọ</div>
<div class="q2">tọ dụ iphe, e-me mu nụ.</div>
<div class="q">Ọ bụru iya bụ onye egudeje</div>
<div class="q2">ọkpehu iya dzọo mu.</div>
<div class="q">Ọo l'ime iya bẹ mu agbabajẹ</div>
<div class="q2">je anọdu zeeru ndzụ.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọo Chipfu ono, bụ onye</div>
<div class="q2">gbaru g'a jajẹ iya</div>
<div class="q2">ajaja ono bẹ mu arakuje;</div>
<div class="q2">l'ọ dzọo mu l'ẹka ndu</div>
<div class="q2">ọhogu mu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Anwụhu shiwaa chie mu</div>
<div class="q2">ẹgbirigba l'olu.</div>
<div class="q">Ọla-l'iswi nọdu asọ</div>
<div class="q2">gborogboro gẹ mini</div>
<div class="q2">asọ-pfuta mu.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ẹkpa-oyi alị-maa nwụa mu</div>
<div class="q2">kpalaa.</div>
<div class="q">Anwụhu shiwaa woru ọ́nyà</div>
<div class="q2">gbabẹru mu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọle teke mu eje iphe-ẹhuka bẹ</div>
<div class="q2">mu rakuru Chipfu.</div>
<div class="q">Mu rakuru Chileke mu;</div>
<div class="q2">sụ g'ọ dzọo mu.</div>
<div class="q">Ọ gbẹ l'eze-ụlo iya nụma olu</div>
<div class="q2">mu.</div>
<div class="q">Mkpu, mu chiru chiku iya</div>
<div class="q2">rwua ya lẹ nchị.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Noo ya bụ; eliphe l'ophu</div>
<div class="q2">tehu kparịkpari;</div>
<div class="q2">nmakọta jiijiijii.</div>
<div class="q">Ọkpa úbvú l'ophu</div>
<div class="q2">nmaghukọta anmaghu;</div>
<div class="q2">kẹle Chileke bẹ ẹhu eghu eghu.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ẹnwuru ọku shi iya l'imi</div>
<div class="q2">akpụ kẹ tụutuutuu.</div>
<div class="q">Ọku, shi iya l'ọnu afụshi</div>
<div class="q2">tụkoepho iphemiphe</div>
<div class="q2">ekepyashị.</div>
<div class="q">Icheku-ọku iphe,</div>
<div class="q2">o kepyashịru tụko</div>
<div class="q2">ẹkameka ata pfụpfupfu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ọ dọjaha akpaminigwe</div>
<div class="q2">kẹ tararara; ọ bụru</div>
<div class="q2">iya alụfuta.</div>
<div class="q">Ọchii, gbahụru kẹ tsụkiribaa</div>
<div class="q2">nọdu iya lẹ mkpula</div>
<div class="q2">ọkpa.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ọ nọdu l'eli chierobu phezeta.</div>
<div class="q">Ọ bụru lẹ ǹkù phẹrephere</div>
<div class="q2">bẹ o degeru ezi</div>
<div class="q2">phuphuphu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>O woru ọchii kpuchia onwiya;</div>
<div class="q2">mbụ l'urwukpu, mini jiru</div>
<div class="q2">ejiji bẹ nọ-pheru iya</div>
<div class="q2">mgburugburu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Urwukpu; waa</div>
<div class="q2">akamini-mkpuma; waa</div>
<div class="q2">icheku-ọku, ata pfụpfupfu</div>
<div class="q2">shi l'ogbunwịinwii ya</div>
<div class="q2">agụshihugba.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>No iya; Chipfu gbẹ</div>
<div class="q2">l'akpaminigwe tụa</div>
<div class="q2">egbigwe.</div>
<div class="q">A nụma olu onye ono,</div>
<div class="q2">bụ Ọkalibe-kakọta-shii</div>
<div class="q2">ono;</div>
<div class="q2">bya ahụma akamini-mkpuma;</div>
<div class="q2">waa icheku-ọku,</div>
<div class="q2">ata pfụpfupfu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ọ gbaa apfụ iya gude chịkaa</div>
<div class="q2">ndu ọhogu iya.</div>
<div class="q">Ebemu-igwe bẹ ọ kụru kẹ</div>
<div class="q2">phoo.</div>
<div class="q">Ẹphe zẹkota l'ọso gbalachaa.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Gụbe Chipfu ziru unme fuu</div>
<div class="q2">gbọoru ndu ọhogu</div>
<div class="q2">ngu ụja.</div>
<div class="q">Eze Ẹnyimu sọkahu ẹbo;</div>
<div class="q2">k'ọphu a hụmachaaru</div>
<div class="q2">ọhu-ẹnyimu l'ẹnya;</div>
<div class="q2">kpuhachaa ẹka a tụru</div>
<div class="q2">ọkpa-alị mgboko; a hụma.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Chipfu gbẹ l'imigwe tụfu ẹka;</div>
<div class="q2">zụ mu gburumu;</div>
<div class="q2">gụfuta mu l'ogbu-mini.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ọ nafụtakwaru mu phọ l'ẹka</div>
<div class="q2">ẹjo ọhogu mu;</div>
<div class="q2">mẹ l'ẹka iphe, bụkpoo ndu</div>
<div class="q2">mu dụ ashị;</div>
<div class="q2">noo kẹle ẹphe kariru mu ẹka.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Mbọku ono, mu eje iphe-ẹhuka</div>
<div class="q2">ono bẹ ẹphe tsoru mu ọgu;</div>
<div class="q2">obenu l'ọo Chipfu gbatarụ</div>
<div class="q2">mu ike.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ọo yẹbedua kutaru mu dobe</div>
<div class="q2">l'ẹka mu nọ tụsaru ẹhu.</div>
<div class="q">O yeru mu ẹka nafụta mu l'ọgu;</div>
<div class="q2">kẹle mu dụ iya l'obu.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Chipfu buru mu nggo;</div>
<div class="q2">kẹle mu bụ onye</div>
<div class="q2">pfụberekoto;</div>
<div class="q2">mbụ kẹle mu bụ onye iswi</div>
<div class="q2">dụ mma.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Noo kẹle ọ bụepho ụzo,</div>
<div class="q2">Chipfu tọru bẹ mu</div>
<div class="q2">anọduje etso.</div>
<div class="q">Ọphu mu egudejedu eme</div>
<div class="q2">ẹjo-iphe gbakụtaru</div>
<div class="q2">Chileke azụ.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ekemu Chipfu bẹ mu</div>
<div class="q2">nwụbekotaru ẹnya g'ọ ha.</div>
<div class="q">Tẹme ọphu mu aghajẹduru</div>
<div class="q2">iphe, ọ sụru g'e meje</div>
<div class="q2">okotazụ.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ọ tọ dụkpodaa ẹka ụta dụ</div>
<div class="q2">mu l'ẹhu l'atatiphu iya.</div>
<div class="q">Mu sedekpọerupho onwomu;</div>
<div class="q2">ọphu ọ dụdu ẹjo-iphe,</div>
<div class="q2">mu yejeru ẹka.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Chipfu buru mu nggo;</div>
<div class="q2">kẹle mu bụ onye pfụberekoto;</div>
<div class="q2">mbụ l'o buru mu nggo;</div>
<div class="q2">kẹle mu bụ onye iswi</div>
<div class="q2">dụ mma l'iphu iya.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ndu yeru ngu obu bẹ</div>
<div class="q2">iigoshije l'i yeru phẹ obu.</div>
<div class="q">Ndu dụebe ree bẹ ịiduebejeru</div>
<div class="q2">ree.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ndu obu phẹ gụru ìphóró</div>
<div class="q2">bẹ iidobejeru obu ìphóró.</div>
<div class="q">Ị nọdu emejeru ndu doberu</div>
<div class="q2">ụzo phẹ nggọdogo</div>
<div class="q2">nggọdogo g'umere</div>
<div class="q2">phẹ gbaru.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ndu wozeru onwophẹ</div>
<div class="q2">alị bẹ ịidzotaje;</div>
<div class="q2">obenu lẹ ndu eku</div>
<div class="q2">onwophẹ bẹ iiwozeje</div>
<div class="q2">alị l'onwongu.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ọo gụbe Chipfu eyejeru mu</div>
<div class="q2">ọku l'orọku mu.</div>
<div class="q">Ọo gụbe Chileke mu emeje</div>
<div class="q2">g'ìphóró dụru mu</div>
<div class="q2">l'ẹka ọchii agba.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Eshinu iiyeru mu ẹka bẹ mu</div>
<div class="q2">e-tso ikpoto ndu ojọgu ọgu.</div>
<div class="q">Igbulọ mkpụkpu phẹ bẹ mu</div>
<div class="q2">e-nyi; eshinu mu lẹ</div>
<div class="q2">Chileke swị.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ụzo Chileke bẹ ntụcha</div>
<div class="q2">adụdu m'ilile.</div>
<div class="q">Opfu Chileke bụkota ọkpobe</div>
<div class="q2">opfu.</div>
<div class="q">Oogbobutaje ndu gbabarụ</div>
<div class="q2">l'ime iya je anọdu zee ndzụ.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>?Bụ onye bụba Ọkalibe,</div>
<div class="q2">dụ nụ, abụdu</div>
<div class="q2">Chipfu kpoloko?</div>
<div class="q">?Bụ onye bụba</div>
<div class="q2">agbara-mkpuma,</div>
<div class="q2">abụdu Chileke anyi?<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ọo Chileke emeje g'ike dụ</div>
<div class="q2">mu.</div>
<div class="q">Ọ bụru iya meru ụzo mu;</div>
<div class="q2">ọphu ntụcha adụdu iya.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Oomeje gẹ mu pfụ shọoshoo</div>
<div class="q2">gẹ mgbada;</div>
<div class="q2">mbụ l'oomeje gẹ mu</div>
<div class="q2">pfụru pfụshia ike</div>
<div class="q2">l'eli úbvú.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Ọ zụru mu; mu maru</div>
<div class="q2">g'aalwụje ọgu;</div>
<div class="q2">k'ọphu bụ l'ọ tọ dụdu</div>
<div class="q2">m'obeta ọ bụru apfụ,</div>
<div class="q2">e kweru l'igwe;</div>
<div class="q2">mu adụele-a ike gbaa ya.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Ọo gụbe Chipfu egbobutaje</div>
<div class="q2">mu; shi ẹgube ono</div>
<div class="q2">dzọo mu.</div>
<div class="q">Ọ bụru ẹkutara ngu bẹ</div>
<div class="q2">iigudeje gudeshia mu.</div>
<div class="q">Ẹka iiyeru mu ekutseje mu.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>I mesataru ụzo mu ọsa;</div>
<div class="q2">g'ọkpa te echiswafu mu.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Mu gude ọso chịa ndu</div>
<div class="q2">ọhogu mu gude;</div>
<div class="q2">ọphu mu anmadụru nggụ;</div>
<div class="q2">jasụ mu mee phẹ;</div>
<div class="q2">ẹphe bụru mkpurupyata.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Mu chiru phẹ pyakapyaka;</div>
<div class="q2">k'ọphu ẹphe ta adụedu</div>
<div class="q2">ike gbelibaa ishi ọzo.</div>
<div class="q">Ẹphe zẹgbaepho kẹ manyọo</div>
<div class="q2">lẹ mgboru ọkpa mu.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Ọo ike nkengu bẹ mu gude</div>
<div class="q2">eje ọgu.</div>
<div class="q">Ndu etso mu opfu bẹ i meru;</div>
<div class="q2">ẹphe gbushiru mu ikpere.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Ndu ọhogu mu bẹ i meru;</div>
<div class="q2">ẹphe ye ọkpa l'ọso.</div>
<div class="q">I mee; mu tụko ndu mu dụ</div>
<div class="q2">ashị gbushikọta.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Ẹphe chiru mkpu;</div>
<div class="q2">ọphu ọ dụdu onye gbaru</div>
<div class="q2">phẹ mkpu.</div>
<div class="q">Ẹphe raku Chipfu;</div>
<div class="q2">ọphu o yedụru phẹ ọnu.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Mu gwerụ phẹ uji mee phẹ;</div>
<div class="q2">ẹphe dụ g'urwuku,</div>
<div class="q2">phẹrephere zikashịru.</div>
<div class="q">Mu wụshia phẹ g'ẹpuchi lẹ</div>
<div class="q2">gbororo.<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Ị nafụtaru mu l'ẹka ndu etso</div>
<div class="q2">mu opfu; bya emee;</div>
<div class="q2">mu mu bụru ishi ọhamoha;</div>
<div class="q2">k'ọphu ndu mu eshidu</div>
<div class="q2">maru byaru alwakọta</div>
<div class="q2">mu l'ẹka.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Ẹphe -nụma l'ọwa-a iphe,</div>
<div class="q2">mu sụru g'e mee baa;</div>
<div class="q2">ẹphe emee ya ẹgwegwa.</div>
<div class="q">Ndu ọhozo nọdu</div>
<div class="q2">ephozekọtaru mu.<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Meji tụfukota iphe,</div>
<div class="q2">bụ ndu ọhozo ono;</div>
<div class="q2">tẹme ẹphe nọdu eshijegbaa</div>
<div class="q2">l'ẹka ẹphe shi wohaa</div>
<div class="q2">onwophẹ phụru</div>
<div class="q2">yẹyeye byapfuta mu.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Chipfu nọkwa ndzụ;</div>
<div class="q2">unu tua</div>
<div class="q2">agbara-mkpuma</div>
<div class="q2">nkemu ono ẹpha!</div>
<div class="q">Unu kutsee Chileke;</div>
<div class="q2">l'ọo ya bụ onye adzọje</div>
<div class="q2">mu nụ!<span id="bookmarks46"></span></div><span id="bookmarks46"></span><a id="v47"></a>
<div class="q-vv"><span class="v">47</span><span class="vsp">&nbsp;</span>Ọo Chileke ejeje agwata</div>
<div class="q2">ụgwo iphe, ndu ọhogu</div>
<div class="q2">mu meru mu.</div>
<div class="q">O meru; ụnwu-eliphe</div>
<div class="q2">nọdu mu lẹ mkpula.<span id="bookmarks47"></span></div><span id="bookmarks47"></span><a id="v48"></a>
<div class="q-vv"><span class="v">48</span><span class="vsp">&nbsp;</span>Ọonafutaje mu</div>
<div class="q2">l'ẹka ndu ọhogu mu.</div>
<div class="q">Oowolije mu eli woru</div>
<div class="q2">mu doghaa ndu</div>
<div class="q2">etso mu opfu.</div>
<div class="q">Ọogbafutaje mu l'ẹka</div>
<div class="q2">ndu emeje nemadzụ</div>
<div class="q2">iphe-kpangangaa.<span id="bookmarks48"></span></div><span id="bookmarks48"></span><a id="v49"></a>
<div class="q-vv"><span class="v">49</span><span class="vsp">&nbsp;</span>Noo g'o gude mu je</div>
<div class="q2">a-pfụru l'iphu ọhamoha</div>
<div class="q2">kele gụbe Chipfu ekele.</div>
<div class="q">Mu a-gụ ebvu gude tua</div>
<div class="q2">ngu ẹpha.<span id="bookmarks49"></span></div><span id="bookmarks49"></span><a id="v50"></a>
<div class="q-vv"><span class="v">50</span><span class="vsp">&nbsp;</span>Onye eze, ọ họtaru bẹ</div>
<div class="q2">oomeje g'o mekpee</div>
<div class="q2">l'ọgu.</div>
<div class="q">N-yemobu iya bẹ</div>
<div class="q2">ọonoduje egoshi onye</div>
<div class="q2">ọ wụru manụ l'ishi,</div>
<div class="q2">bụ Dévidi yẹe oshilọkpa</div>
<div class="q2">iya jasụ lẹ tuutuutuu</div>
<div class="q2">lẹ mịimiimii.<span id="bookmarks50"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
