<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Nahumu 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 3 }];
var hasIntro = false;
var baseRef  = "izz-34-NAM-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-33-MIC-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-34-NAM-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Nahumu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='izz-35-HAB-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-35-HAB-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">3</div> Aphụ a-tsọru gụbe</div>
<div class="q2 top-spacing">mkpụkpu mee ono,</div>
<div class="q2">bụ iphe,</div>
<div class="q2">jiru iya nụ bụ adzụ ụka;</div>
<div class="q2">yẹle iphe, a natarụ lẹ nfụ;</div>
<div class="q2">ọphu ọ dụdu teke</div>
<div class="q2">ịinoduje g'i ti nweru iphe,</div>
<div class="q2">a kwatarụ l'ọkwata.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ngabẹnu nchị nụma</div>
<div class="q2">g'ẹchachi ada</div>
<div class="q2">swịiswiiswii.</div>
<div class="q">Tẹme ọkpa ụgbo-ịnya nọdu</div>
<div class="q2">ezekwapho igiji nkiya.</div>
<div class="q">Ịnya nọdu apfụ karagidimu</div>
<div class="q2">karagidimu</div>
<div class="q2">karagidimu.</div>
<div class="q">Ụgbo-ịnya nọdu agbagbaa kẹ</div>
<div class="q2">kwaakwaakwaa.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ndu ojọgu, agba l'ịnya</div>
<div class="q2">agbaakwa abya k'ọgu.</div>
<div class="q">Ogu-echi nọdu aha</div>
<div class="q2">swooswooswoo;</div>
<div class="q2">arwa nọdu ezigbaa</div>
<div class="q2">phaaphaaphaa.</div>
<div class="q">Ndu e gburu l'ọgu dụ</div>
<div class="q2">igwerigwe;</div>
<div class="q2">ndu nwụhuru anwụhu</div>
<div class="q2">kụru l'ikpo l'ikpo.</div>
<div class="q">Odzu nemadzụ bụru agụta</div>
<div class="q2">agụta;</div>
<div class="q2">ndiphe nọdu evuko</div>
<div class="q2">odzu evuko.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ọ bụru iphe, kparụ</div>
<div class="q2">iphemiphe ono bụ</div>
<div class="q2">lẹ nwanyị-ovuọba</div>
<div class="q2">ono menụkaru</div>
<div class="q2">kẹ nwoke;</div>
<div class="q2">kẹle ọomashi mma ike;</div>
<div class="q2">tẹme ọ bụru nwanyị,</div>
<div class="q2">agwọshi nshi ike;</div>
<div class="q2">onye egudeje eme kẹ</div>
<div class="q2">nwoke ree ọha,</div>
<div class="q2">dụ iche iche;</div>
<div class="q2">mbụ gude nshi,</div>
<div class="q2">ọogwo ree ipfu,</div>
<div class="q2">dụ igwerigwe.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Chipfu, bụ</div>
<div class="q2">Ọkalibe-Kakọta-Ike</div>
<div class="q2">epfukwa sụ:</div>
<div class="q">“Hụmanu! Mu nọkwaru ngu</div>
<div class="q2">lẹ njọ!</div>
<div class="q">Mu a-jịkwa ngu uwele;</div>
<div class="q2">chịta igburọnu uwe</div>
<div class="q2">ngu wụshi ngu</div>
<div class="q2">l'atatiphu.</div>
<div class="q">Mbụ lẹ mu e-me g'ọha l'ophu</div>
<div class="q2">hụma ngu l'ẹka ị gba</div>
<div class="q2">ọto.</div>
<div class="q">Alị-eze ndiphe l'ophu ahụma</div>
<div class="q2">ngu l'ẹka iphere</div>
<div class="q2">guderu ngu.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu e-woru iphe,</div>
<div class="q2">dụ ẹjo-adụdu tụa ngu.</div>
<div class="q">Mu eworu ngu mee iphe,</div>
<div class="q2">a-dụ ẹhu-eswe ẹhu-eswe;</div>
<div class="q2">woru ngu mee iphe,</div>
<div class="q2">aa-byajẹ ahụma</div>
<div class="q2">ahụma.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Iphe, bụkpoo ndu hụmaru</div>
<div class="q2">ngu nụ a-nọdu agbaru</div>
<div class="q2">ngu ọso.</div>
<div class="q">Ẹphe atụko epfu sụ: ‘Ninive</div>
<div class="q2">bụakwaa ochobu!</div>
<div class="q">?Bụ onye a-gụ aphụ iya?</div>
<div class="q">?Bụ awe bẹ mu a-hụma onye</div>
<div class="q2">a-nọdu adụ ngu obu?’ ”<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>?Ị ka mkpụkpu Tebẹsu ọkpehu; mbụ mkpụkpu ono, nọ l'agụga ẹnyimu Nayịlu; mini nọ-phee ya mgburugburu? Ọ bụru eze-ẹnyimu bẹ o shi egudeje gbobuta onwiya; mini, nọ l'ẹnyimu ono bụru igbulọ nọ-phee ya mgburugburu.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Ndu Kushi yẹle ndu Ijiputu bụru phẹ bụ agbarike iya; ọphu ike abvụjedu phẹ abvụbvu. Ndu Putu ẹphe lẹ ndu Libiya yịru lẹ ndu eyeru iya ẹka.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ọle e mechalẹru-a kpụa ya lẹ ndzụ; ẹphe je eburu l'alị ndu ọzo. Ụnwu phẹ, a nwụru k'ọphuu bẹ e gburu pyaapyaa tụkaa lẹ mgbakata-ụzo. A tụa ido gude kee ndibe phẹ, bụ ndu a maru ẹpha phẹ. Unwoke phọ, shi bụru ndu parụ ẹka apaa bụkotaru ndu e mechaarụ tụshia ẹgbirigba.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Gụbedua kwaphọ bẹ mẹe e-mechakwaa tsụahaa. Ii-mechakwaa wata edomi onwongu edomi; mbụ wata achọ ẹka ịi-nọdu zee ndzụ gẹ ndu ọhogu ngu ta adụ iphe, ẹphe e-me ngu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Iphe, bụkpoo ụlo, ị kpụshiru ike a-dụkotakwa g'oshi figu, mịgbaaru mebyi mbụ, vuru ụzo chashịa. A -nmaa ya yigayiga; mebyi iya ono esweshihu dalahụchaa l'ọnu ndu e-ri iya nụ.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Lewarọ ndu ojọgu ngu g'ẹphe dụgbaa g'ụnwanyi! Ọnu-abata alị ngu gheru karaphoo gẹ ndu ọhogu ngu wụbata. Ọku tsuwaru mgbọrígwè, e shi gude tụ-chia ya atụ-chi.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kukwaa mini kukọbe m'ọbvu teke ndu ọhogu ngu a-bya anọ-phee ngu mgburugburu! L'i mee g'ụlo ngu, a kpụshiru ike kabaa eshihu ike! Ghaa ẹja-ụlo; yọo bụloku; l'i mekwaa iphe, e gude ayọ bụloku!<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Ọ kwa ẹka ono bẹ ọku a-nọdu tsua ngu; ogu-echi asụa ngu pyaapyaa g'ẹka igube ata iphe pyaapyaa. Zakwaa igwerigwe g'ogu; zakwaa g'igube!<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>I mewaru gẹ ndu azụru ngu aswa akabaa igwerigwe jasụ ẹphe ka kpokpode, nọ l'igwe igwerigwe; obenu l'ẹphebedua zebataru g'igube bya agbabẹ alị ono l'ophu ẹka ọto; ọ bụru phẹ eje iphe, ẹphe eje.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ndu-ishi ngu dụepho g'igube; mbụ lẹ ndu ederu ngu ẹkwo dụepho g'igube, etsu gbiigbiigbi, jeru je ebegbaaru l'eli igbulọ mbọku, oyi atsụ; anwụ -chifuẹpho; ẹphe phekashịhu; ọphu ọ dụdu onye maru ibiya ọphu ẹphe ephe ala.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Gụbe eze ndu Asiriya; ndu echeru ngu atụru ngu bẹ mgbẹnya tụru; ọphu ndu nweru ẹnya l'alị-eze ngu adụdu iphe, ẹphe meru. Ndibe ngu bẹ a chịakwaru; ẹphe gbaa nanụ nanụ l'eli úbvú úbvú; ọphu ọ dụdu onye jeru achịkobe phẹ.<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Ọ́nyá, aba ngu nụ ta adụkwa iphe, adụ ike eme g'ọ kpọhu. Iphe, e mekarụ ngu bẹ ọ́nyá iya atụkwa rikarika. Iphe, bụkpoo onye nụmaru g'ọonwuru ngu akụjekwa ẹka kpaa l'ọo gụbedua daru adada; kẹle-a;&nbsp;?bụ onye bẹ ẹjo-ememe, ịinoduje eme ebutaadaru?<span id="bookmarks19"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
