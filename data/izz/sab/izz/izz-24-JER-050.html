<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 50</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-049.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;50&nbsp;&nbsp;</a></span>
  <span class="button"><a href='izz-24-JER-051.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ozi ẹhu ndu Bábilọnu</div></div><a id="v1"></a>
<div class="m">
<div class="c-drop">50</div> Wakwa opfu, Chipfu pfuru; ọ gbẹ l'ẹka Jieremaya, bụ onye mpfuchiru pfua l'opfu ẹhu ndu Bábilọnu; yẹe alị phẹ.<span id="bookmarks1"></span></div><span id="bookmarks1"></span><a id="v2"></a>
<div class="q-v top-spacing"><span class="v">2</span><span class="vsp">&nbsp;</span>“Unu raa ya arara radzuru</div>
<div class="q2">iya ọhamoha g'a</div>
<div class="q2">nụma-dzuru!</div>
<div class="q">Unu palia ẹkwa-ọhubama raa</div>
<div class="q2">ya g'a nụma-dzuru!</div>
<div class="q">Unu ba adụkwa iphe,</div>
<div class="q2">unu a-ha l'azụ.</div>
<div class="q">Ọchia iphe, unu a-nọdu epfu</div>
<div class="q2">bụ-a:</div>
<div class="q">‘Ndu Bábilọnu bẹ a kpụkwaru</div>
<div class="q2">lẹ ndzụ.</div>
<div class="q">Balụ bẹ e mekwarụ</div>
<div class="q2">iphe-iphere.</div>
<div class="q">Tẹme Maruduku bẹ</div>
<div class="q2">ndzụ-agụgu gudewaru.</div>
<div class="q">Ntẹkpe phẹ bẹ e mekwarụ</div>
<div class="q2">iphe-iphere.</div>
<div class="q">Tẹme e mee; ndzụ-agụgu</div>
<div class="q2">rwuta iphemiphe ono,</div>
<div class="q2">a kpụru akpụkpu ono.’<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ọha, shi l'isheli gbẹshiru g'o</div>
<div class="q2">tsoo phẹ ọgu.</div>
<div class="q">Oo-me alị phẹ g'ọ bụru</div>
<div class="q2">ochobu.</div>
<div class="q">Ọphu ọ dụdu onye byaru</div>
<div class="q2">ebubaaru eburu l'ime</div>
<div class="q2">iya;</div>
<div class="q2">nemadzụ mẹkpoo anụ</div>
<div class="q2">a-tụko shi iya gbalaa.”<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“O -rwua mbọku ono bẹ ndu</div>
<div class="q2">Ízurẹlu yẹe ndu Jiuda</div>
<div class="q2">a-tụgbabekwa</div>
<div class="q2">gude ẹnya-mini je</div>
<div class="q2">achọo Chipfu,</div>
<div class="q2">bụ Chileke phẹ.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ẹphe a-jị ajị ụzo, e shi eje</div>
<div class="q2">úbvú Zayọnu</div>
<div class="q2">woru iphu ghaa l'ụzo ibiya</div>
<div class="q2">ono epfugbaa sụ:</div>
<div class="q">Unu bya; g'anyi lẹ Chipfu</div>
<div class="q2">tụgba bụru nanụ</div>
<div class="q2">l'ọgbandzu ojejoje,</div>
<div class="q2">a ta abyadụ azọha azọha!<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ndibe mu bụ atụru,</div>
<div class="q2">tuphahụru etuphahụ.</div>
<div class="q">Ọ bụru ndu eche phẹ nụ</div>
<div class="q2">dusweru phẹ ụzo;</div>
<div class="q2">bya emee phẹ;</div>
<div class="q2">ẹphe tsoru ọma úbvú</div>
<div class="q2">aghaphe.</div>
<div class="q">Ẹphe tsoru úbvú úbvú yẹle</div>
<div class="q2">òbvù òbvù aghaphe;</div>
<div class="q2">bya azọhaa ẹka ẹphe</div>
<div class="q2">anọduje atụta unme.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Iphe, bụkpoo ndu hụmaru</div>
<div class="q2">phẹ nụ vụru phẹ</div>
<div class="q2">kpatakpata.</div>
<div class="q">Ndu ọhogu phẹ sụ: ‘Ikpe ta</div>
<div class="q2">nmakwaru anyi;</div>
<div class="q2">kẹle ẹphe mesweru Chipfu,</div>
<div class="q2">bụ ọkpobe onye-nche</div>
<div class="q2">phẹ; mbụ Chipfu,</div>
<div class="q2">bụ onye nna phẹ oche</div>
<div class="q2">kpọru obu yeru.’<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Unu gbafụkwa lẹ Bábilọnu!</div>
<div class="q">Unu lụfukpoepho l'alị ndu</div>
<div class="q2">Bábilọnu alụfu ophu!</div>
<div class="q">Unu dụepho gẹ mkpi,</div>
<div class="q2">a chịshiru dobe l'iphu</div>
<div class="q2">ikpoto eghu yẹe atụru!<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Noo kẹle-a; lekwa-a;</div>
<div class="q2">mu e-jekwa akpalia</div>
<div class="q2">ikpoto ọha, parụ ẹka;</div>
<div class="q2">gude byapfuta Bábilọnu</div>
<div class="q2">ọgu.</div>
<div class="q">Ọ bụru ẹka mu e-me g'ẹphe</div>
<div class="q2">shi bya bụ l'ụzo isheli.</div>
<div class="q">Ẹphe abya edokaa onwophẹ</div>
<div class="q2">kwabẹru iya.</div>
<div class="q">Ọ bụru ẹka ono bẹ ẹphe e-shi</div>
<div class="q2">bya alwụta iya.</div>
<div class="q">Ọnu-apfụ phẹ a-dụ gẹ kẹ ndu</div>
<div class="q2">maru agba apfụ,</div>
<div class="q2">bụ ọphu abụjeru: ọ -gụfu;</div>
<div class="q2">ọ tọo gbadụru ẹka</div>
<div class="q2">alwa.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ọo ya bụ lẹ ndu Bábilọnu bẹ</div>
<div class="q2">aa-kwa l'ọkwata.</div>
<div class="q">Ndu a-kwa iya ọkwata ọbu</div>
<div class="q2">bẹ e-rijikpoo ẹpho.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>A makwarụ-a l'unu ete ẹswa;</div>
<div class="q2">ẹhu nọdu atsọ unu;</div>
<div class="q2">mbụ unubẹ ndu ono,</div>
<div class="q2">vụkaru okiphe mu ono.</div>
<div class="q">A makwarụ-a l'unu azọ kitimu</div>
<div class="q2">kitimu gẹ nwada eswi,</div>
<div class="q2">azọshi ereshi;</div>
<div class="q2">tẹme unu nọdu egbu ọ́rà</div>
<div class="q2">g'okee ịnya.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ọle iphere e-mechaa mee</div>
<div class="q2">ne unu.</div>
<div class="q">Mbụ l'onye ono, tsụru ime</div>
<div class="q2">unu ono bẹ ee-kpu iphu</div>
<div class="q2">lẹ ntụ.</div>
<div class="q">Oo-mecha bụru iya bẹ ẹnya</div>
<div class="q2">a-kacha alwalwa</div>
<div class="q2">l'ọhamoha.</div>
<div class="q">Mbụ l'ọo-bụru echiẹgu;</div>
<div class="q2">yẹe mgbẹgu alị-ọkponku;</div>
<div class="q2">waa alị-evevee.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Eshinu ẹhu eghu mụbe</div>
<div class="q2">Chipfu eghu bẹ e tee</div>
<div class="q2">bubaẹdu iya ebubu.</div>
<div class="q">Ọchia l'aa-tọgbo iya l'ọo-bụru</div>
<div class="q2">okorobo ochobu.</div>
<div class="q">Iphe, bụkpoo ndu ghataru alị</div>
<div class="q2">ndu Bábilọnu ono bẹ</div>
<div class="q2">ọo-nyị ishi ẹdzu;</div>
<div class="q2">ẹphe egude iya gbaahaa</div>
<div class="q2">mgbọnu.</div>
<div class="q">Ọ bụru iphe, a-kpa iya</div>
<div class="q2">nụ bụ iphe ono,</div>
<div class="q2">e mekagbaaru iya ono.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Unu dokaa onwunu l'ophere</div>
<div class="q2">l'ophere nọ-phee</div>
<div class="q2">ndu Bábilọnu</div>
<div class="q2">mgburugburu;</div>
<div class="q2">mbụ unubẹ ndu agbajẹ</div>
<div class="q2">apfụ g'unu hakpọo!</div>
<div class="q">Unu gbajẹ phẹ iya!</div>
<div class="q">Unu ba adụkwa ọnu-apfụ unu</div>
<div class="q2">ọphu unu a-gbaphodo</div>
<div class="q2">mẹ nanụ;</div>
<div class="q2">noo kẹle ọo Chipfu bẹ</div>
<div class="q2">ẹphe meru iphe-ẹji!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Unu chi mkpu-ọgu kpu iya</div>
<div class="q2">ẹka ẹbo ẹbo!</div>
<div class="q">Ike bvụwaru iya; mkpoli,</div>
<div class="q2">ọ tụru k'ọgu ọbu</div>
<div class="q2">dakọtawaru!</div>
<div class="q">E nwukpọshiwa igbulọ,</div>
<div class="q2">nọ-pheru iya</div>
<div class="q2">mgburugburu.</div>
<div class="q">Eshinu iphe-a bụ emelata bẹ</div>
<div class="q2">Chipfu emelata;</div>
<div class="q2">unu melata iya iphe,</div>
<div class="q2">o shi emeje!</div>
<div class="q">Unu mee ya iphe,</div>
<div class="q2">o shi emeje ndu ọzo!<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Unu mee gẹ ndu akọ opfu</div>
<div class="q2">chịhu lẹ Bábilọnu.</div>
<div class="q">Ndu egbuje ereshi;</div>
<div class="q2">ẹphe l'iphe,</div>
<div class="q2">ẹphe gude egbu ereshi</div>
<div class="q2">l'ọkpa-ji achịhukwapho.</div>
<div class="q">Ndu ọhogu phẹ e-gude</div>
<div class="q2">ogu-echi mee;</div>
<div class="q2">onyenọnu aghaa iphu</div>
<div class="q2">gbapfushia ndibe phẹ;</div>
<div class="q2">mbụ l'onyemonye a-gbala</div>
<div class="q2">lapfushia ndu alị iya.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>“Ízurẹlu bụakwaa atụru,</div>
<div class="q2">a chịkashiru achịkashi.</div>
<div class="q">Ọ bụru oduma chịkashiru iya.</div>
<div class="q">Kẹ mbụ, vụru iya kpatakpata</div>
<div class="q2">bụ eze ndu Asiriya.</div>
<div class="q">Onye ikpazụ, tapyashịru</div>
<div class="q2">ọkpu iya bụru Nebukadineza,</div>
<div class="q2">bụ eze ndu Bábilọnu.”<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Ọo ya bụ lẹ-a; wakwa iphe, oopfu; mbụ Chipfu, bụ Ọkalibe-Kakọta-Ike; bya abụru Chileke kẹ ndu Ízurẹlu:</div>
<div class="q top-spacing">Ọ sụru-a: “Mu a-nụkwa eze</div>
<div class="q2">ndu Bábilọnu aphụ;</div>
<div class="q2">yẹe ndu alị iya l'ophu;</div>
<div class="q2">ẹgube ono,</div>
<div class="q2">mu nụru eze ndu</div>
<div class="q2">Asiriya aphụ ono.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Obenu lẹ ndu Ízurẹlu bẹ mu</div>
<div class="q2">e-duphuta azụ l'ẹka ẹphe</div>
<div class="q2">shi buru.</div>
<div class="q">Ẹphe abyakwa anọdu l'úbvú</div>
<div class="q2">Kamẹlu;</div>
<div class="q2">yẹe alị Beshanu riaha</div>
<div class="q2">nri ọzo.</div>
<div class="q">Ẹphe anọdu l'úbvú úbvú</div>
<div class="q2">Ifuremu;</div>
<div class="q2">yẹle alị Giladu riaha nri;</div>
<div class="q2">rijiaha ẹpho.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Wakwa iphe, Chipfu epfu baa:</div>
<div class="q">O -rwua mbọku ono;</div>
<div class="q2">lẹ teke ono gẹdegede</div>
<div class="q2">bẹ aa-vọkpoo g'a</div>
<div class="q2">maru ẹka ikpe nmarụ</div>
<div class="q2">Ízurẹlu;</div>
<div class="q2">ọle ọ tọ dụdu ọphu</div>
<div class="q2">aa-chọ-vu.</div>
<div class="q">L'avọo iphe-ẹji Jiuda nta vọo</div>
<div class="q2">imo;</div>
<div class="q2">ọ tọ dụdu iphe, aa-vọta.</div>
<div class="q">Noo kẹle nwa ndu ono,</div>
<div class="q2">mu meru g'ẹphe phọdu</div>
<div class="q2">ono bẹ mu a-gụru nvụ.”<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“Unu tsoo ndu alị Meratayimu</div>
<div class="q2">ọgu;</div>
<div class="q2">yẹe ndu bu l'alị Pekodu!</div>
<div class="q">Unu chịa phẹ ọso;</div>
<div class="q2">gbua phẹ egbugbu;</div>
<div class="q2">mee phẹ g'ẹphe bvụeberu</div>
<div class="q2">mu rengurengu!</div>
<div class="q">Unu mekọta iphemiphe,</div>
<div class="q2">mu sụru g'unu mee!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ẹphu-ọgu aphụakwa l'alị ono;</div>
<div class="q2">mbụ ẹphu ọla-l'iswi,</div>
<div class="q2">parụ ẹka apaa.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Waa g'ọngu ndu mgboko</div>
<div class="q2">l'ophu gbajishihuru</div>
<div class="q2">tụkaa nanụnanu!</div>
<div class="q">Waa gẹ Bábilọnu byawaru</div>
<div class="q2">bya abụru ochobu</div>
<div class="q2">l'echilabọ ọhamoha!<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Mu gbabẹru ngu ọ́nyà gụbe</div>
<div class="q2">Bábilọnu.</div>
<div class="q">Ị bya amaru; ị dalahụwa iya.</div>
<div class="q">A hụma ngu gude ngu;</div>
<div class="q2">kẹle ọo Chipfu bẹ iitso opfu.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Chipfu gụhaakwaru ụlo-ẹku</div>
<div class="q2">iya ghebe ọnu;</div>
<div class="q2">bya atụko ngwọgu k'oke</div>
<div class="q2">ẹhu-eghu iya chịshia;</div>
<div class="q2">kẹle Nnajịuphu, bụ Chipfu;</div>
<div class="q2">bya abụru</div>
<div class="q2">Ọkalibe-Kakọta-Ike;</div>
<div class="q2">nwekwarụ iphe,</div>
<div class="q2">ọobya ememe l'alị ndu</div>
<div class="q2">Bábilọnu.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Unu shikwa l'ẹkameka bya</div>
<div class="q2">etsoo ya opfu!</div>
<div class="q">Unu gụhashia ọba-ẹku iya</div>
<div class="q2">ghebechaa ọnu!</div>
<div class="q">Unu rwukọbe iya kụbe l'ikpo</div>
<div class="q2">l'ikpo g'ẹka a kụberu</div>
<div class="q2">ereshi.</div>
<div class="q">Unu mee ya g'ọ bvụeberu mu</div>
<div class="q2">rengurengu</div>
<div class="q2">g'ọ tọ dụkwa onye</div>
<div class="q2">a-phọduru iya nụ!<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Unu tụko oke-eswi iya</div>
<div class="q2">gbushichaa!</div>
<div class="q">G'a chịkotaru phẹ je l'ẹka</div>
<div class="q2">ee-gbushi phẹ!</div>
<div class="q">Nshịo phẹ; kẹle eswe nke phẹ</div>
<div class="q2">rwuakwaru;</div>
<div class="q2">mbụ eswe mbọku,</div>
<div class="q2">aa-nụ phẹ aphụ.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Unu ngabẹkpodapho nchị</div>
<div class="q2">nụma olu ndu agba</div>
<div class="q2">ọso ọgu,</div>
<div class="q2">bụ ndu shi l'alị ndu</div>
<div class="q2">Bábilọnu nahụ agba</div>
<div class="q2">ala Zayọnu eje epfu lẹ Chipfu,</div>
<div class="q2">bụ Chileke anyi gwatawaru</div>
<div class="q2">ụgwo iphe;</div>
<div class="q2">mbụ ụgwo iphe,</div>
<div class="q2">e meru eze-ụlo iya.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Mee gẹ ndu ọgba-apfụ dzukọbe</div>
<div class="q2">tsoo Bábilọnu opfu;</div>
<div class="q2">mbụ iphe, bụkpoo</div>
<div class="q2">ndu maru ese ụta kịkiki!</div>
<div class="q">Unu kpọbe ụlo-ẹkwa unu</div>
<div class="q2">nọ-phee ya mgburugburu!</div>
<div class="q">G'ọ tọ dụkwa mẹ onye lanụ,</div>
<div class="q2">a-nahụ nụ!</div>
<div class="q">Unu pfụa ya ụgwo iphe,</div>
<div class="q2">o meru!</div>
<div class="q">Unu mee ya iphe,</div>
<div class="q2">o meru ndu ọzo;</div>
<div class="q2">kẹle ọo Chipfu bẹ o koru</div>
<div class="q2">ọkpa l'ishi;</div>
<div class="q2">mbụ Onye nsọ kẹ ndu Ízurẹlu.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Ọo ya bụ lẹ-a; ụnwokorobya</div>
<div class="q2">phẹ a-nọdu ada pọopoo</div>
<div class="q2">l'ọma gbororo.</div>
<div class="q">Ndu Ojọgu phẹ l'ophu bẹ</div>
<div class="q2">ee-megbushibẹbe</div>
<div class="q2">mbọku ono.</div>
<div class="q">Nokwa iphe, Chipfu eepfu</div>
<div class="q2">bụ ono.”<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Wakwa iphe, Chipfu epfu baa:</div>
<div class="q">“Lekwa; mu bụakwaa ọgu</div>
<div class="q2">dụru ngu;</div>
<div class="q2">gụbe nwọphu eku onwongu;</div>
<div class="q2">noo kẹle eswe nke ngu</div>
<div class="q2">rwuwaru;</div>
<div class="q2">mbụ teke aa-nụ ngu</div>
<div class="q2">aphụ.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Onye eku onwiya bẹ ụpfu</div>
<div class="q2">a-dụ l'ọkpa l'ọ daa.</div>
<div class="q">Ọphu ọ dụdu onye a-pali iya</div>
<div class="q2">nụ.</div>
<div class="q">Mu e-ye ọku lẹ mkpụkpu lẹ</div>
<div class="q2">mkpụkpu iya, bụ ọku,</div>
<div class="q2">e-tsu tsua iphemiphe,</div>
<div class="q2">nọ iya mgburugburu.”<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Wakwa iphe, oopfu;</div>
<div class="q2 top-spacing">mbụ Chipfu,</div>
<div class="q2">bụ Ọkalibe-Kakọta-Ike:</div>
<div class="q">“Ndu Ízurẹlu bẹ eemekwa</div>
<div class="q2">ewere;</div>
<div class="q2">nokwaphọ g'eeme</div>
<div class="q2">ndu Jiuda.</div>
<div class="q">Ndu kpụru phẹ lẹ ndzụ</div>
<div class="q2">gudeshia phẹ ike.</div>
<div class="q">Ọphu ẹphe ekwedu g'ẹphe</div>
<div class="q2">laa.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Obenu l'onye agbafụtaje phẹ</div>
<div class="q2">nụ bẹ ike dụ.</div>
<div class="q">Iphe, ọoza bụ Chipfu,</div>
<div class="q2">bụ Ọkalibe-Kakọta-Ike.</div>
<div class="q">Ọo-byakpọo ẹhuka ẹhuka bya</div>
<div class="q2">phẹ agbaru ọdzori;</div>
<div class="q2">k'ọphu oo-me g'a tụtaaha</div>
<div class="q2">unme l'alị phẹ;</div>
<div class="q2">mekwanaa gẹ ndu ọphu bu</div>
<div class="q2">l'alị ndu Bábilọnu ta</div>
<div class="q2">tụtajehe unme atụta.”<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wakwa iphe, Chipfu epfu baa:</div>
<div class="q top-spacing">“Ogu-echi a-bụru ọgu dụru</div>
<div class="q2">ndu Bábilọnu!</div>
<div class="q">Mbụ l'ọo-bụru ọgu dụru ndu</div>
<div class="q2">bu lẹ Bábilọnu;</div>
<div class="q2">mẹ ndu-ishi iya;</div>
<div class="q2">yẹe ndibe iya,</div>
<div class="q2">bụ ndu maru iphe!<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Ogu-echi a-bụru ọgu dụru</div>
<div class="q2">ndu mpfuchiru</div>
<div class="q2">iya epfu iphe,</div>
<div class="q2">mu epfuduru ono;</div>
<div class="q2">k'ọphu ẹphe a-bụkotaru ndu</div>
<div class="q2">eme eswe.</div>
<div class="q">Ogu-echi a-bụru ọgu dụru</div>
<div class="q2">ndu ojọgu iya;</div>
<div class="q2">k'ọphu ndzụ-agụgu e-rwuta</div>
<div class="q2">phẹ ọkpobe erwuta.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Ogu-echi a-bụru ọgu dụru</div>
<div class="q2">ịnya iya;</div>
<div class="q2">yẹe ụgbo-ịnya iya;</div>
<div class="q2">yẹe iphe,</div>
<div class="q2">bụkpoo ndu Ojọgu,</div>
<div class="q2">byaru abyabya,</div>
<div class="q2">nọ iya l'ime;</div>
<div class="q2">k'ọphu g'ẹphe ha</div>
<div class="q2">a-bụkotaerupho</div>
<div class="q2">ụnwanyi.</div>
<div class="q">Mbụ-a; ogu-echi a-bụru ọgu</div>
<div class="q2">dụru ụlo-ẹku iya;</div>
<div class="q2">k'ọphu aa-kwakọta iphe</div>
<div class="q2">iya l'ọkwata.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Okpomọku a-byapfuta mini,</div>
<div class="q2">dụ iya nụ;</div>
<div class="q2">k'ọphu ọo-tụkoepho</div>
<div class="q2">tashịhuchaa.</div>
<div class="q">Noo kẹle ọ bụ alị,</div>
<div class="q2">aagwọ ọbvu.</div>
<div class="q">Ọbvu ono-a bẹ ndzụ-agụgu</div>
<div class="q2">e-mechaa gbaghaa</div>
<div class="q2">iphu.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Ọo ya bụ l'iphe, e-mechaa</div>
<div class="q2">buru l'ẹka ono</div>
<div class="q2">a-bụru anụ-ẹgbudu yẹle</div>
<div class="q2">achị-anmabu.</div>
<div class="q">Tẹme ọ bụkwarupho l'ẹka</div>
<div class="q2">ono bẹ mgbashị-ujiku</div>
<div class="q2">e-buru.</div>
<div class="q">Ọphu a byadu ebubaaru</div>
<div class="q2">iya eburu.</div>
<div class="q">Mbụ l'e tee bubaẹdu iya;</div>
<div class="q2">e -shi l'ọgbo sweru ọgbo.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">Ọ kwa ẹgube ono,</div>
<div class="q2">Chileke mebyishiru</div>
<div class="q2">Sọdomu yẹe Gọmóra;</div>
<div class="q2">yẹe mkpụkpu,</div>
<div class="q2">nọ-pheru iya</div>
<div class="q2">mgburugburu ono</div>
<div class="q2">bụ g'ọ tọ dụdu onye byaru</div>
<div class="q2">eburu l'ime iya;</div>
<div class="q2">ọphu ọ dụdu nwoke,</div>
<div class="q2">byaru akwa iya unuphu</div>
<div class="q2">buru.<span id="bookmarks40"></span></div><span id="bookmarks40"></span><a id="v41"></a>
<div class="q-vv"><span class="v">41</span><span class="vsp">&nbsp;</span>Unu lenu! O nweru ndu</div>
<div class="q2">Ojọgu,</div>
<div class="q2">shi l'ụzo isheli abya.</div>
<div class="q">Mbụ l'ọo ọha, parụ ẹka apaa;</div>
<div class="q2">bya abụru eze ndu dụ</div>
<div class="q2">igwerigwe bẹ e</div>
<div class="q2">jeru akpalia;</div>
<div class="q2">ẹphe shi l'ẹka igwe</div>
<div class="q2">beru alị beru eje abya.<span id="bookmarks41"></span></div><span id="bookmarks41"></span><a id="v42"></a>
<div class="q-vv"><span class="v">42</span><span class="vsp">&nbsp;</span>Iphe, e gude kwaa phẹ</div>
<div class="q2">ngwọgu bụru apfụ</div>
<div class="q2">yẹe arwa.</div>
<div class="q">Ẹphe dụ njọ; tẹme ọphu ẹphe</div>
<div class="q2">aphụduru nemadzụ</div>
<div class="q2">obu-imemini.</div>
<div class="q">Ẹphe anọduje aphụ g'ẹnyimu,</div>
<div class="q2">aphụ gbudugbudu</div>
<div class="q2">l'ẹka ẹphe agba l'eli ịnya</div>
<div class="q2">phẹ eje abya.</div>
<div class="q">Ẹphe dokaru onwophẹ gẹ</div>
<div class="q2">ndu keru ọgu</div>
<div class="q2">abyapfuta gụbe nwada</div>
<div class="q2">Bábilọnu!<span id="bookmarks42"></span></div><span id="bookmarks42"></span><a id="v43"></a>
<div class="q-vv"><span class="v">43</span><span class="vsp">&nbsp;</span>Eze ndu Bábilọnu nụmawaru</div>
<div class="q2">akọ phẹ; ẹka kụda iya.</div>
<div class="q">Ndzụ-agụgu gude iya;</div>
<div class="q2">iphe meahaa ya ẹhuka</div>
<div class="q2">gẹ nwanyị, ime eme.<span id="bookmarks43"></span></div><span id="bookmarks43"></span><a id="v44"></a>
<div class="q-vv"><span class="v">44</span><span class="vsp">&nbsp;</span>Lekwa-a! Ọ kwa g'oduma</div>
<div class="q2">shi l'ọswa,</div>
<div class="q2">nọ l'agụga ẹnyimu Jiọ́danu</div>
<div class="q2">kwofuta;</div>
<div class="q2">bya adapfu atụru,</div>
<div class="q2">dọru l'ọdu atụru,</div>
<div class="q2">nri dụ shii bụkwapho</div>
<div class="q2">gẹ mu e-kwo</div>
<div class="q2">gburumu je achịfu</div>
<div class="q2">ndu Bábilọnu l'alị iya</div>
<div class="q2">l'ọtulupfu.</div>
<div class="q">?Bụ onye bẹ mu họtaru g'ọ</div>
<div class="q2">bụru onye mu a-tụ</div>
<div class="q2">ẹka g'o mee iphe ono?</div>
<div class="q">?Bụ onye dụ gẹ mu dụ?</div>
<div class="q">?Bụ onye sụru mu eku ikpe?</div>
<div class="q">?Bụ onye bụ onye eche atụru,</div>
<div class="q2">a-dụ ike pfụru gẹ mu</div>
<div class="q2">l'iya mee?<span id="bookmarks44"></span></div><span id="bookmarks44"></span><a id="v45"></a>
<div class="q-vv"><span class="v">45</span><span class="vsp">&nbsp;</span>Ọo ya bụ lẹ-a; unu nụmakwa</div>
<div class="q2">iphe,</div>
<div class="q2">Chipfu chịru lẹ ya e-me</div>
<div class="q2">Bábilọnu; mbụ iphe,</div>
<div class="q2">ọ chịru lẹ ya e-me alị</div>
<div class="q2">ndu Kaludiya.</div>
<div class="q">Ọ tọ dụdu iphe, a-kpọshi g'a</div>
<div class="q2">ta kpụta ụnwu atụru iya</div>
<div class="q2">mẹ ụnwu eghu iya</div>
<div class="q2">kpụfu.</div>
<div class="q">Ndu ọphu phọduru nụ bẹ</div>
<div class="q2">ndzụ e-rwuta.<span id="bookmarks45"></span></div><span id="bookmarks45"></span><a id="v46"></a>
<div class="q-vv"><span class="v">46</span><span class="vsp">&nbsp;</span>Teke aa-lwụta Bábilọnu bẹ</div>
<div class="q2">ọo-da too;</div>
<div class="q2">k'ọphu ọo-nmayichaa</div>
<div class="q2">mgboko anmayi.</div>
<div class="q">Ọhamoha anụma-dzuchaaru</div>
<div class="q2">olu-ẹkwa phẹ.”<span id="bookmarks46"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
