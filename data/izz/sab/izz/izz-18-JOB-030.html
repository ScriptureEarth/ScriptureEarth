<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jiobu 30</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 42 }];
var hasIntro = false;
var baseRef  = "izz-18-JOB-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-17-EST-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-18-JOB-029.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jiobu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;30&nbsp;&nbsp;</a></span>
  <span class="button"><a href='izz-18-JOB-031.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-19-PSA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">
<a id="v1"></a>
<div class="m top-spacing">
<div class="c-drop">30</div> Obenu lẹ nta-a bẹ ẹphe</div>
<div class="q2 top-spacing">achịwaa mu ọchi;</div>
<div class="q2">mbụ ndu mu bụ ọgerenya;</div>
<div class="q2">ndu bụ ẹgube ndu mu gege</div>
<div class="q2">enwujeru nna phẹ ye</div>
<div class="q2">g'ẹphe lẹ nkụta,</div>
<div class="q2">echeru mu ẹku tụko zẹe.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>?Bụ urwu gụnu bẹ ọkpu ẹka</div>
<div class="q2">phẹ barụ mu;</div>
<div class="q2">eshinu ike adụedu phẹ?<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Ẹphe anọduje eje</div>
<div class="q2">phururugbada eje eje</div>
<div class="q2">l'ẹnyashi lẹ mgbẹgu</div>
<div class="q2">alị ọkponku;</div>
<div class="q2">ẹka ẹjeka dụ phẹ;</div>
<div class="q2">tẹme ẹgu nọdu eme phẹ.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ẹphe etsojeru ime ẹgbudu</div>
<div class="q2">akpakọ ẹkwo,</div>
<div class="q2">atsọ únú-únú ata.</div>
<div class="q">Ọ bụru ọgbarabvu oshi,</div>
<div class="q2">amịshije ẹkali g'ẹza bẹ</div>
<div class="q2">ẹphe avụtaje ata.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ndu-a bụ ndu a chịru achịchi</div>
<div class="q2">g'ẹphe ta anọshi</div>
<div class="q2">l'ẹka nemadzụ ibe phẹ nọ.</div>
<div class="q">A nọdu atụ phẹ ụzu g'ẹphe bụ</div>
<div class="q2">iphuru.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>E kebutaru phẹ;</div>
<div class="q2">ẹphe je eburu l'ọma nggele,</div>
<div class="q2">mini tahụru; buru lẹ</div>
<div class="q2">mgbaka agbara mkpuma;</div>
<div class="q2">mbụ ụtubuku ime alị.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ẹphe anọduje l'ime ẹgbudu</div>
<div class="q2">l'ẹka ono ara mịmimi</div>
<div class="q2">eme kwọpfukwopfu lẹ</div>
<div class="q2">mkpula irwu l'ẹka ono.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ndu bụ ndu mmanụ;</div>
<div class="q2">bya abụru ndibe ndu</div>
<div class="q2">enwedu ẹpha;</div>
<div class="q2">ndu e chiru ẹchachi gude</div>
<div class="q2">chịfu lẹ mkpụkpu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ọ bụru ẹgube ndu ono bẹ</div>
<div class="q2">ụnwu phẹ gbẹ nta-a</div>
<div class="q2">wata mu agụru ebvu</div>
<div class="q2">phuahaa mu iphu.</div>
<div class="q">Mu bya bya abụru iphe,</div>
<div class="q2">ẹphe gude atụ phukuku.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Mu dụ phẹ ashị;</div>
<div class="q2">ẹphe nọdu anọduje</div>
<div class="q2">akpa mu ụzenya;</div>
<div class="q2">ọphu ẹphe ezejeẹdu ezeze</div>
<div class="q2">agbụ tụphekwa l'iphu mu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ọ bụru iphe, kparụ iya nụ bụ</div>
<div class="q2">lẹ Chileke tọshiwaru</div>
<div class="q2">ụdo mu;</div>
<div class="q2">bya eyewaa mu ọru;</div>
<div class="q2">ọphu ọ dụedu iphe,</div>
<div class="q2">ẹphe asọje nsọ k'anọdu mu</div>
<div class="q2">l'iphu mee.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ọ bụru l'ẹkutara mu bẹ</div>
<div class="q2">ụnwu-ọgbolanu ono</div>
<div class="q2">eshije abya mu ọgu.</div>
<div class="q">Ẹphe agbakashịa ọ́nyà</div>
<div class="q2">dobegbaa</div>
<div class="q2">l'ẹka mu a-zọ ọkpa;</div>
<div class="q2">bya ekephee mu</div>
<div class="q2">mgburugburu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ẹphe tochishia ụzo mu;</div>
<div class="q2">bya emekpọepho jasụ</div>
<div class="q2">ẹphe mebyishia mu;</div>
<div class="q2">ọphu ọ dụdu g'ọ ka mma</div>
<div class="q2">l'ọo onye lanụ,</div>
<div class="q2">gbaru mu mkpu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ẹphe nọdu asọ kpereree</div>
<div class="q2">eje abya;</div>
<div class="q2">awụ gbụtugbutu;</div>
<div class="q2">eshi ụzo, dụ l'igbulọ</div>
<div class="q2">mkpụkpu ono,</div>
<div class="q2">ẹphe tsukpọshiru ono</div>
<div class="q2">eje abya.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ndzụ rwuta mu; nwubvu,</div>
<div class="q2">e shi akwabẹje mu</div>
<div class="q2">bẹ a chịru ọso.</div>
<div class="q">O phekashịhu g'iphe,</div>
<div class="q2">phẹrephere pataru.</div>
<div class="q">Ẹku mu phukashịhu</div>
<div class="q2">g'ẹka urwukpu</div>
<div class="q2">phukashịhuru l'igwe.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Nta-a bẹ ndzụ mu eribufuwa.</div>
<div class="q">Iphe, zụru mu gburumu</div>
<div class="q2">pfụrii bụwaa eswe</div>
<div class="q2">iphe-ẹhuka.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ẹnyashi anọduje anyapyashị</div>
<div class="q2">mu ọkpu.</div>
<div class="q">Ẹka-iphe-nọ-mu ono,</div>
<div class="q2">anọduje ata mu kwaramu</div>
<div class="q2">kwaramu ono l'anọdujeepho</div>
<div class="q2">ata mu nno mkpụrumkpuru.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Chileke gude ọkpehu iya</div>
<div class="q2">lọkota uwe mu nmaa</div>
<div class="q2">ẹrupfureru;</div>
<div class="q2">bya eworu mbẹdua l'ophu</div>
<div class="q2">tsụpfua gẹ mu atsụpfuje</div>
<div class="q2">olu uwe mu-a.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ọ parụ mu chie l'ime ẹpuchi.</div>
<div class="q">Mu nọdu l'ẹka ono;</div>
<div class="q2">o woru mu gwee arakabya.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Mu chiku ngu lẹ mkpu gụbe</div>
<div class="q2">Chileke;</div>
<div class="q2">ọphu i yedụru mu ọnu.</div>
<div class="q">Mu gbalihu pfụru apfụru;</div>
<div class="q2">ọ bụleru-a ẹnya bẹ i</div>
<div class="q2">leru mu kpoloko.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ị bya aghaaru mu iphu</div>
<div class="q2">bya eworu mu mee</div>
<div class="q2">omeliwe.</div>
<div class="q">I gude ogboro ẹka ngu,</div>
<div class="q2">ha ntụmatu eme mu</div>
<div class="q2">omeliwe.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ị palia mu ephekerephe</div>
<div class="q2">woru mu tụaru</div>
<div class="q2">phẹrephere.</div>
<div class="q">Ị nọdu apanga mu g'onye</div>
<div class="q2">oke phẹrephere apanga.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Mu makwarụ-a lẹ ị kpụwa</div>
<div class="q2">mu ala maa.</div>
<div class="q">Ị kpụwa mu ala ẹka ono,</div>
<div class="q2">e doberu iphe,</div>
<div class="q2">bụ onye nọ ndzụ.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Sụ-a; ọ tọ dụkwa onye</div>
<div class="q2">ahụmajechaa onye ike</div>
<div class="q2">bvụwaru bya ejeshia</div>
<div class="q2">ya echi iphe.</div>
<div class="q">L'ẹka oochi ojilẹka tọgbo l'iphe,</div>
<div class="q2">eme iya nụ.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>?Ọ kwa lẹ mbẹdua shi</div>
<div class="q2">abụjeru; mu -hụma</div>
<div class="q2">onye eje iphe-ẹhuka;</div>
<div class="q2">mu araaharu iya ẹkwa?</div>
<div class="q">?Mu te eshidu abụjeru;</div>
<div class="q2">mu -hụma onye ụkpa;</div>
<div class="q2">meji awashịhu mu</div>
<div class="q2">awashịhu?<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Obenu lẹ mu leru ẹnya iphe,</div>
<div class="q2">dụ ree;</div>
<div class="q2">ọ bụru ẹjo iya bẹ mu</div>
<div class="q2">hụmaru.</div>
<div class="q">Mu lee ẹnya l'ìphóró a-dụru</div>
<div class="q2">mu;</div>
<div class="q2">ọ bụru ọchii tụkoru</div>
<div class="q2">ẹkameka gbachia.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Iphe, aswọrishi mu ime ẹhu ta</div>
<div class="q2">adụdu teke ọononyaje</div>
<div class="q2">haa mu aswọrishi.</div>
<div class="q">Ọ bụepho l'ọo eswe</div>
<div class="q2">iphe-ẹhuka tụru mu swịswia.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Mu tsoru aghaphe;</div>
<div class="q2">gbachihuchaa agbachihu;</div>
<div class="q2">ọphu ọ bụdu l'ọo</div>
<div class="q2">anwụ chiru mu;</div>
<div class="q2">mu gbachihu ọbu.</div>
<div class="q">Mu pfụru l'echi edzudzu-ọha</div>
<div class="q2">chia ojilẹka-tọgbo.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Mu bya bya abụru nwune</div>
<div class="q2">nkụta-ọswa.</div>
<div class="q">Ọ bụru mu lẹ mgbashị-ujiku</div>
<div class="q2">aswị ọswi.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Akpọ ẹhu mu jihuwaru</div>
<div class="q2">nchi aswashịhuwaa</div>
<div class="q2">aswashịhu.</div>
<div class="q">Ẹhu nọdu enwu mu</div>
<div class="q2">phuruphuru erekuta anụ.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Ogumogu, mu shi akpọje</div>
<div class="q2">bụwaa mu aphụ.</div>
<div class="q">Ototo, mu shi aphụje</div>
<div class="q2">bụwaru erwubvu.<span id="bookmarks31"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
