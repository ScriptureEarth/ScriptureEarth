<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 37</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-036.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;37&nbsp;&nbsp;</a></span>
  <span class="button"><a href='izz-19-PSA-038.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu, Dévidi deru</div></div><a id="v1"></a>
<div class="m top-spacing">
<div class="c-drop">37</div> G'ọnodu ndu eme ẹjo-ememe</div>
<div class="q2 top-spacing">te eghujekwa ngu eghu;</div>
<div class="q2">ọphu i kojekwaru ndu</div>
<div class="q2">apfụbeduru ẹka ọto</div>
<div class="q2">okophoo.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Kẹle ọ tọ dụkwa</div>
<div class="q2">g'aa-nọ-beru; ẹphe</div>
<div class="q2">anwụlwashihu g'ẹswa;</div>
<div class="q2">tẹme ọphu ọ dụkwapho</div>
<div class="q2">g'aa-nọ-beru;</div>
<div class="q2">ẹphe akpọshihu nkụ</div>
<div class="q2">g'irwu oshi.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Dakobe Chipfu; meje iphe,</div>
<div class="q2">dụ ree!</div>
<div class="q">Buru l'alị ono bụru</div>
<div class="q2">o-me-g'o-pfuru!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Nọdukwa Chipfu l'ẹka tee</div>
<div class="q2">ẹswa;</div>
<div class="q2">g'ọo-nụkwanu ngu iphe,</div>
<div class="q2">bụ iphe, agụ ngu nụ.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Woru iphemiphe, iime</div>
<div class="q2">ememe ye Chipfu l'ẹka.</div>
<div class="q">Dakobe iya; l'oo-meru ngu</div>
<div class="q2">iya.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Oo-me g'apfụbekoto nkengu</div>
<div class="q2">nwua kẹ phoo g'ìphóró;</div>
<div class="q2">mbụ lẹ Chipfu a-harụ</div>
<div class="q2">ngu enge;</div>
<div class="q2">mee g'iswi-ọdu-mma</div>
<div class="q2">nkengu gbua kẹ nwịinwii</div>
<div class="q2">g'ẹnyanwu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Zẹkpoepho kụpya l'ẹka</div>
<div class="q2">Chipfu; taa nshi kwabẹru</div>
<div class="q2">iya.</div>
<div class="q">G'ẹhu te eghukwa ngu</div>
<div class="q2">eghu teke iphemiphe,</div>
<div class="q2">ndu ẹjo-iphe eme</div>
<div class="q2">ejehuru phẹ;</div>
<div class="q2">mbụ teke ẹjo-idzu, ẹphe achị</div>
<div class="q2">anọduje eje g'ẹphe chịru iya.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>G'ẹhu te eghujekwa ngu eghu;</div>
<div class="q2">ọphu ị vọjekwaru ọku</div>
<div class="q2">wụa ẹhu.</div>
<div class="q">G'ẹhu te eghujekwa ngu eghu;</div>
<div class="q2">anọnya i mee ẹjo-iphe.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Kẹle ndu anọduje eme</div>
<div class="q2">ẹjo-ememe bẹ ee-me</div>
<div class="q2">g'ẹphe chịhu; obenu</div>
<div class="q2">l'ọo ndu daru ngabẹru</div>
<div class="q2">Chipfu bẹ e-nweru</div>
<div class="q2">mgboko.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ọ tọ dụdu g'ọo-nọ-beru</div>
<div class="q2">l'e mee gẹ ndu ẹjo-iphe</div>
<div class="q2">ta adụhe.</div>
<div class="q">Ii-le ẹnya phẹ; ọle ị tịi</div>
<div class="q2">hụmaedu phẹ.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ọo ndu dụ àgù bẹ mgboko-a</div>
<div class="q2">a-bụru nkephẹ;</div>
<div class="q2">tẹme ẹphe enweru ẹhu-guu;</div>
<div class="q2">nweru iya k'etsutsu iya.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ndu ẹjo-iphe achị ẹjo</div>
<div class="q2">idzu edoberu ndu</div>
<div class="q2">pfụberekoto;</div>
<div class="q2">ataru phẹ ikireze kẹ</div>
<div class="q2">nyịkinyiki.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ọlobuele-a ọchi bẹ Chipfu</div>
<div class="q2">achị phẹ;</div>
<div class="q2">kẹle o maru lẹ teke</div>
<div class="q2">ee-mebyishi phẹ l'abya-a.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ndu ẹjo-iphe mịtaru ogu-echi</div>
<div class="q2">phẹ; g'ẹphe gbushia</div>
<div class="q2">ndu ụzo phẹ pfụru</div>
<div class="q2">nhamụnha;</div>
<div class="q2">bya eseta apfụ phẹ kẹ kịkiki</div>
<div class="q2">g'ẹphe gbatsushia ndu</div>
<div class="q2">ụkpa waa ndu adụdu</div>
<div class="q2">g'ọ dụ phẹ.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Obenu l'ogu-echi phẹ</div>
<div class="q2">ono e-mechaa nmabaa</div>
<div class="q2">phẹ ẹpho;</div>
<div class="q2">l'a nata phẹ apfụ phẹ</div>
<div class="q2">ono nyakwoshia.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Nwiphe, abadu ishi,</div>
<div class="q2">ndu pfụberekoto nweru</div>
<div class="q2">bẹ kakwa ree eme l'ẹku,</div>
<div class="q2">ndu ẹjo-iphe dụ igwerigwe</div>
<div class="q2">kpaa kụbe.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Kẹle ndu ẹjo-iphe bẹ aa-nafụ</div>
<div class="q2">iphe, ẹphe gude eme ike;</div>
<div class="q2">obenu lẹ ndu pfụberekoto</div>
<div class="q2">bẹ Chipfu bụ agbarike phẹ.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Chipfu maru gẹ ndu ụta</div>
<div class="q2">adụdu l'ẹhu a-nọ-beru.</div>
<div class="q">Okiphe phẹ a-nọ jasụ lẹ</div>
<div class="q2">tuutuutuu lẹ mịimiimii.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Teke eeje iphe-ẹhuka;</div>
<div class="q2">bẹ a ta abyadụ ekpu phẹ</div>
<div class="q2">iphu lẹ ntụ;</div>
<div class="q2">tẹme ọkpa nri -byaẹpho;</div>
<div class="q2">nri adụele phẹ-a</div>
<div class="q2">shingushingu.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Obenu lẹ ndu ẹjo-iphe</div>
<div class="q2">a-bụru mkpurupyata.</div>
<div class="q">Ndu ọhogu Chipfu</div>
<div class="q2">e-phekashịhu nanụ nanụ</div>
<div class="q2">g'okoko, nọ l'ẹgu.</div>
<div class="q">Ẹphe e-phukashịhu</div>
<div class="q2">g'ẹnwuru-ọku.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Ndu ẹjo-iphe abụjeru;</div>
<div class="q2">ẹphe -jita ụgwo ẹphe</div>
<div class="q2">eria ya.</div>
<div class="q">Obenu lẹ ndu pfụberekoto</div>
<div class="q2">bẹ anọduje emeru</div>
<div class="q2">ndiphe iphe-ọma.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Ọo ndu Chipfu gọru</div>
<div class="q2">ọnu-ọma nụ e-nweru mgboko-a;</div>
<div class="q2">obenu lẹ ndu ọ tụkwanuru</div>
<div class="q2">ọnu bẹ a-chịhu nụ.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Ọo Chipfu anọduje akpọ-ziru</div>
<div class="q2">nemadzụ ụzo g'oo-gudeje</div>
<div class="q2">aha ọkpa; mee onye ono</div>
<div class="q2">g'ọ ngụru angụru;</div>
<div class="q2">mbụ onye eme iphe,</div>
<div class="q2">dụ Chipfu ree.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ụpfu -dụkpoo ya nụ;</div>
<div class="q2">ọ tọo darwudu alị;</div>
<div class="q2">kẹle ọo Chipfu gude ẹka</div>
<div class="q2">iya agbata iya ike.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Mu shikwa teke mu bụ nwata</div>
<div class="q2">nọwaa jasụ mu bụru</div>
<div class="q2">ọgerenya nta-a;</div>
<div class="q2">ọle mu teke ahụma-swee</div>
<div class="q2">ẹka Chipfu gbadoru</div>
<div class="q2">onye pfụberekoto;</div>
<div class="q2">ọzoo ẹka ụnwu iya</div>
<div class="q2">arwọ nri.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Onye pfụberekoto anọduje eme</div>
<div class="q2">iphe-ọma tekenteke; ọ nọdu</div>
<div class="q2">ejieje nemadzụ ụgwo.</div>
<div class="q">Ee-shi l'ẹhu ụnwu iya kebe</div>
<div class="q2">ndu ọzo l'ọma.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Gbakụtaru eme ẹjo-ememe azụ;</div>
<div class="q2">watachia eme iphe, dụ ree;</div>
<div class="q2">g'iiburu l'alị-a jasụ l'ojejoje.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Chipfu bẹ ọ dụ ree</div>
<div class="q2">g'ụnwu-eliphe kpeje ikpe,</div>
<div class="q2">pfụru nhamụnha;</div>
<div class="q2">ọphu ọ hajẹdu ndu yeru iya</div>
<div class="q2">obu ẹka.</div>
<div class="q">Ọokwa-chije phẹ akwachi</div>
<div class="q2">jasụ l'ojejoje;</div>
<div class="q2">obenu l'awa ndu ẹjo-iphe</div>
<div class="q2">bẹ oo-me g'ẹphe chịhu.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ndu pfụberekoto e-mechaa</div>
<div class="q2">nweru alị-a;</div>
<div class="q2">buru iya jasụ lẹ tuutuutuu</div>
<div class="q2">lẹ mịimiimii.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Opfu, eshije onye pfụberekoto</div>
<div class="q2">l'ọnu fụta bụ mmamiphe.</div>
<div class="q">Ire iya bụru iphe, adụje iya</div>
<div class="q2">nụ bụ epfu iphe,</div>
<div class="q2">pfụru ọto.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Iphe, adụje iya l'obu</div>
<div class="q2">tekenteke bụ ekemu</div>
<div class="q2">Chileke;</div>
<div class="q2">ọphu ọ haswejedu ọkpa</div>
<div class="q2">l'ememe iya.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ndu ẹjo-iphe ejeje ewoha</div>
<div class="q2">onwophẹ kwabẹru ndu</div>
<div class="q2">pfụberekoto;</div>
<div class="q2">g'ee-shi g'ọ bụru ẹphe</div>
<div class="q2">-ghatashia;</div>
<div class="q2">ẹphe egbua phẹ.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Obenu lẹ Chipfu te ekwejedu</div>
<div class="q2">g'ẹphe daba phẹ l'ẹka;</div>
<div class="q2">ọphu a byadu anma ndu</div>
<div class="q2">pfụberekoto ikpe;</div>
<div class="q2">mẹ a kpụru phẹ bya</div>
<div class="q2">l'ụlo-ikpe.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Nọdukpoepho kwabẹru</div>
<div class="q2">Chipfu; tsoje ụzo iya!</div>
<div class="q">Ọo ya e-kutse ngu mee</div>
<div class="q2">ngu l'i nworu alị-a.</div>
<div class="q">Ii-gude ẹnya ngu hụma</div>
<div class="q2">teke ee-me gẹ ndu</div>
<div class="q2">ẹjo-iphe chịhu.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Mu hụmajewaru onye bụ</div>
<div class="q2">onye ẹjo-iphe.</div>
<div class="q">Ọ dụkpoepho g'oshi,</div>
<div class="q2">ẹhu dụ guu, jaru dụ</div>
<div class="q2">kẹ kpuchi.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Obenu l'ọ tọ dụdu g'a</div>
<div class="q2">nọ-beru ọphu ọ dụedu.</div>
<div class="q">Mu chọo ya nta chọo imo;</div>
<div class="q2">ọphu mu</div>
<div class="q2">ahụmaeduru iya;<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Lenaa ndu ụta adụdu</div>
<div class="q2">l'ẹhu ẹnya;</div>
<div class="q2">mbụ-a; gbunaa ndu obu</div>
<div class="q2">phẹ gụru ìphóró igo;</div>
<div class="q2">hụma lẹ ndu eme gẹ nchị</div>
<div class="q2">dụ doo bẹ anọduje</div>
<div class="q2">eje l'iphu l'iphu.<span id="bookmarks37"></span></div><span id="bookmarks37"></span><a id="v38"></a>
<div class="q-vv"><span class="v">38</span><span class="vsp">&nbsp;</span>Obenu lẹ ndu emeswe</div>
<div class="q2">Chipfu bẹ aa-tụkoepho</div>
<div class="q2">mebyishia.</div>
<div class="q">Iphe, bụkpoo oshilọkpa</div>
<div class="q2">ndu ẹjo-iphe bẹ</div>
<div class="q2">ee-me g'ẹphe chịhu.<span id="bookmarks38"></span></div><span id="bookmarks38"></span><a id="v39"></a>
<div class="q-vv"><span class="v">39</span><span class="vsp">&nbsp;</span>Ọo Chipfu adzọtaje ndu</div>
<div class="q2">pfụberekoto.</div>
<div class="q">Ọo ya abụjeru agbarike phẹ</div>
<div class="q2">m'ẹphe nọdu eje</div>
<div class="q2">iphe-ẹhuka.<span id="bookmarks39"></span></div><span id="bookmarks39"></span><a id="v40"></a>
<div class="q-vv"><span class="v">40</span><span class="vsp">&nbsp;</span>Mbụ lẹ Chipfu eyejeru phẹ</div>
<div class="q2">ẹka nafụta phẹ.</div>
<div class="q">Ọonafutaje phẹ l'ẹka</div>
<div class="q2">ndu ẹjo-iphe;</div>
<div class="q2">shi nno dzọo phẹ;</div>
<div class="q2">kẹle ẹphe gbabarụ l'ime</div>
<div class="q2">iya je ezeru ndzụ.<span id="bookmarks40"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
