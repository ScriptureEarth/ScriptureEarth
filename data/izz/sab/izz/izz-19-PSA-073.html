<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 73</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-072.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;73&nbsp;&nbsp;</a></span>
  <span class="button"><a href='izz-19-PSA-074.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu-ọma, Asafu deru</div></div><a id="v1"></a>
<div class="m top-spacing">
<div class="c-drop">73</div> Gẹ mu gbua ya tororo;</div>
<div class="q2 top-spacing">Chileke dụkwaru ndu</div>
<div class="q2">Ízurẹlu ree;</div>
<div class="q2">mbụ ndu ono,</div>
<div class="q2">obu phẹ gụru ìphóró.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Obenu lẹ mbẹdua bẹ ọ</div>
<div class="q2">phọduru nwanshịi</div>
<div class="q2">mẹ ọkpa echifu mu;</div>
<div class="q2">mbụ l'ọ phọduru nwanshịi</div>
<div class="q2">mẹ mu ta adụhe ike</div>
<div class="q2">pfụru l'iphe, mu pfụru;<span id="bookmarks2"></span></div><span id="bookmarks2"></span><a id="v3"></a>
<div class="q2-v"><span class="v">3</span><span class="vsp">&nbsp;</span>ẹka mu watarụ ejiru ndu</div>
<div class="q2">etu onwophẹ ẹpha ijiẹnya;</div>
<div class="q2">kẹle mu hụmaru lẹ ndu</div>
<div class="q2">ẹjo-iphe bẹ ẹhu dụ guu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ọ tọ dụdu iphe,</div>
<div class="q2">atsụ phẹ l'ẹhu.</div>
<div class="q">Ẹhu dụ phẹ ree;</div>
<div class="q2">tẹme ẹphe shihu ike.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ọphu ọ dụdu iphe,</div>
<div class="q2">atsụ ndu ọzo l'ẹhu atsụje</div>
<div class="q2">phẹ l'ẹhu; ọphu ẹhu,</div>
<div class="q2">emeje ndiphe emedu phẹ.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọ bụru iphe ono meru g'o</div>
<div class="q2">gude eku-onwonye bụru</div>
<div class="q2">ọleka, ẹphe woru tụkpoo</div>
<div class="q2">onwophẹ l'olu.</div>
<div class="q">Eme nemadzụ mkpawere</div>
<div class="q2">bụru uwe, ẹphe eye l'ẹhu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ẹphe daa okporokpo jasụ</div>
<div class="q2">ẹnya rịbachaa phẹ arịba.</div>
<div class="q">Tẹme ẹjo-idzu ji phẹ ọkpoma</div>
<div class="q2">ebushihu ebushihu.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ẹphe egudeje ẹjo opfu aja</div>
<div class="q2">nemadzụ ewenu.</div>
<div class="q">Ẹphe anọduje etu onwophẹ</div>
<div class="q2">ọphushugbu;</div>
<div class="q2">tẹme ụja, ẹphe anọduje</div>
<div class="q2">abọ bụerupho g'ẹphe</div>
<div class="q2">e-me mee ndu</div>
<div class="q2">ọzo ewere.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ẹphe anọduje epfuru Chileke,</div>
<div class="q2">bu l'imigwe ẹjo opfu.</div>
<div class="q">Ire phẹ nọdu eje</div>
<div class="q2">phururugbadaa</div>
<div class="q2">l'eliphe.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Noo iphe, meru g'o gude</div>
<div class="q2">ndibe mu ghakọbe</div>
<div class="q2">tsoru phẹ;</div>
<div class="q2">bya atụko iphemiphe,</div>
<div class="q2">shi phẹ l'ẹka ngụru</div>
<div class="q2">ye l'ẹpho wutukumu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ẹphe nọdu asụje: “?Dẹnu</div>
<div class="q2">gẹ Chileke e-shi maru?</div>
<div class="q">Ọkalibe-kakọta-shii;</div>
<div class="q2">?ọ dụru ọphu ọ maru?”<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Waa gẹ ndu ẹjo-iphe dụ baa:</div>
<div class="q">Ọ tọ dụdu iphe, erwuje</div>
<div class="q2">phẹ l'ẹhu;</div>
<div class="q2">tẹme ẹku nọdu</div>
<div class="q2">anọduje abyaru</div>
<div class="q2">phẹ gbụkugbuku.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Sụ-a; mbẹdua, sụru lẹ mu</div>
<div class="q2">e-me obu mu g'ọ gụa</div>
<div class="q2">ìphóró bụkwa</div>
<div class="q2">onye-eswe bẹ mu bụ.</div>
<div class="q">Mbụ l'ẹka mu kwọru</div>
<div class="q2">l'iswi-ọdumma</div>
<div class="q2">tụkochaa bụru iphe-mmanụ.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Kẹle ọ tọ dụdu mbọku-mbọku</div>
<div class="q2">a taa nụdu mu aphụ;</div>
<div class="q2">tẹme ọphu ọ dụdu mbọku,</div>
<div class="q2">mu nọghajeru</div>
<div class="q2">g'iphe-ẹhuka ta</div>
<div class="q2">adapfuta mu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọ mẹ mu -jeru epfugbua g'ọ</div>
<div class="q2">dụ mu;</div>
<div class="q2">mẹ ọ -bụkwaru mgbamu</div>
<div class="q2">bẹ mu agba ọgbo ọwa-a,</div>
<div class="q2">bụ ụnwu Chileke-a.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọobujeru; mu -jee eme g'iphe</div>
<div class="q2">ono kabẹkpoo doo mu</div>
<div class="q2">ẹnya ilile;</div>
<div class="q2">ọ gbẹ kabaa mu nụ</div>
<div class="q2">egburwashị ẹhu;<span id="bookmarks16"></span></div><span id="bookmarks16"></span><a id="v17"></a>
<div class="q2-vv"><span class="v">17</span><span class="vsp">&nbsp;</span>gbiriri jasụ mu bya abahụ</div>
<div class="q2">l'ụlo Chileke, dụ nsọ.</div>
<div class="q">Ọ bụru ẹka ono bẹ mu nọ;</div>
<div class="q2">o doo mu ẹnya;</div>
<div class="q2">mbụ iphe, e-mechaa</div>
<div class="q2">nwụaru phẹ nụ.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Sụ-a; iiwojeru phẹ dobe</div>
<div class="q2">l'ẹka echi ẹturu;</div>
<div class="q2">gbahaa phẹ ẹka;</div>
<div class="q2">ẹphe abya adaa</div>
<div class="q2">l'alị mebyishihu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ọ tọ dụdu g'ọo-nọ-bejeru;</div>
<div class="q2">ẹphe abụru okorobo</div>
<div class="q2">iphe.</div>
<div class="q">L'e yee phẹ ebvu jasụ l'a zata</div>
<div class="q2">phẹ wụshia.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ẹphe adụje gẹ nrwọ, a rwọru;</div>
<div class="q2">o -be l'ụtsu a zọhaa ya.</div>
<div class="q">Nokwaphọ g'ẹphe achịhuje</div>
<div class="q2">l'iphu gụbe Chipfu</div>
<div class="q2">m'ị gbalihu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Teke ono, mu shi agụ aphụ ono;</div>
<div class="q2">mbụ teke ono, aphụ shi</div>
<div class="q2">tsọru ime obu mu ono;<span id="bookmarks21"></span></div><span id="bookmarks21"></span><a id="v22"></a>
<div class="q2-vv"><span class="v">22</span><span class="vsp">&nbsp;</span>bẹ mu shi bụru onye-eswe,</div>
<div class="q2">amadụ onwiya ẹkicha.</div>
<div class="q">Tẹme mu shi dụ</div>
<div class="q2">g'anụ-ẹgbudu l'atatiphu ngu.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Obenu l'ịinodujee mu phọ</div>
<div class="q2">ntse tekenteke.</div>
<div class="q">I setaẹru mu phọ l'ẹkutara</div>
<div class="q2">gudeshia.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ọo ẹpho g'ị chịru idzu</div>
<div class="q2">l'ịi-nọdu edu mu bụ</div>
<div class="q2">g'ịinoduje edu mu;</div>
<div class="q2">k'ọphu bụ e -mechaa;</div>
<div class="q2">g'i duru mu laa</div>
<div class="q2">l'o-gbu-nwịinwii nkengu.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>?Bụ onye bẹ mu nwebaru</div>
<div class="q2">l'imigwe,</div>
<div class="q2">abụdu gụbedua?</div>
<div class="q">Eshinu mu lẹ ngu nọ ta</div>
<div class="q2">adụekwa iphe, nọ l'eliphe;</div>
<div class="q2">agụkwadu mu ẹgu.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Ike abvụje mu l'ogwẹhu</div>
<div class="q2">bvụ mu l'obu;</div>
<div class="q2">obenu l'ọo Chileke bụ onye</div>
<div class="q2">agbatajẹ mu ike l'ime obu.</div>
<div class="q">Ọ bụru iya bụ okiphe mu jasụ</div>
<div class="q2">l'ojejoje.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ndu nọ ngu ẹnya a-bụru</div>
<div class="q2">mkpurupyata;</div>
<div class="q2">l'i mebyishia ndu i gudedu</div>
<div class="q2">ire phẹ ẹka.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Obenu lẹ mbẹdua bẹ ẹhu</div>
<div class="q2">anọduje atsọ ụtso lẹ mu</div>
<div class="q2">nọ-kube Chileke;</div>
<div class="q2">mbụ lẹ mbẹdua wowaru</div>
<div class="q2">Nnajịuphu, bụ Chipfu;</div>
<div class="q2">mee ẹka mu a-nọduje</div>
<div class="q2">ezeru ndzụ.</div>
<div class="q">Ọo ya bụ lẹ mu e-gude ọnu</div>
<div class="q2">mu kọkota iphe,</div>
<div class="q2">dụ ree, iime l'ẹhu mu.<span id="bookmarks28"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
