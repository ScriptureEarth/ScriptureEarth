<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 31</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-030.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;31&nbsp;&nbsp;</a></span>
  <span class="button"><a href='izz-24-JER-032.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Alwalwa ndu Ízurẹlu</div></div><a id="v1"></a>
<div class="m">
<div class="c-drop">31</div> Wakwa iphe, Chipfu epfu baa: “O -rwua lẹ teke ono; bẹ mu a-bụru Chileke k'ipfu l'ipfu ndu Ízurẹlu l'ophu; ẹphe abụru ndibe mu.”<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wakwa iphe, Chipfu epfu baa: “Ndu ono, ogu-echi gbuphodoru ono bẹ e meru eze-iphe-ọma teke ẹphe nọ l'echiẹgu; mbụ Ízurẹlu; teke o shi achọ ẹka ọo-nọdu tụta unme<span id="bookmarks2"></span> <a id="v3"></a><span class="v">3</span><span class="vsp">&nbsp;</span>bẹ Chipfu shi l'ẹka dụ ẹnya mee g'ọ hụma iya. Mu yeru ngu obu yee ngu iya k'ojejoje. Mu gude n-yemobu mu kpụritaru ngu.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Mu a-kpụ-phukwa ngu phọ azụ; l'ị bụru onye a kpuphuru azụ; gụbe nwamgbọko mu yẹe nwoke akwajẹduru ono, bụ gụbe Ízurẹlu. L'i wota nkwa ngu je etsoru ndu ẹhu atsọ wata ete ebvu.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ịi-wata akọ opfu-vayịnu l'eli úbvú úbvú Samériya ọzobaa. Ndu akọ opfu a-kọ iya; ria iphe, ẹphe kọru iya;<span id="bookmarks5"></span> <a id="v6"></a><span class="v">6</span><span class="vsp">&nbsp;</span>kẹle e -mechaa; l'ọ dụru mbọku, ndu eche nche a-nọnya; ẹphe echiaha mkpu l'alị úbvú úbvú ndu Ifuremu sụ: ‘Unu bya g'anyi je l'úbvú Zayọnu; jepfu Chipfu, bụ Chileke anyi!’ ”<span id="bookmarks6"></span></div><span id="bookmarks6"></span><a id="v7"></a>
<div class="q-v top-spacing"><span class="v">7</span><span class="vsp">&nbsp;</span>Wakwa iphe, Chipfu epfu baa:</div>
<div class="q">Unu gụa ebvu ẹhu-ụtso nụ</div>
<div class="q2">Jiékọpu!</div>
<div class="q">Unu tụa ụzu ẹhu-ụtso nụ</div>
<div class="q2">onye-ishi ọhamoha!</div>
<div class="q">Unu raa ya arara; kwaa ya</div>
<div class="q2">l'ẹvu sụ:</div>
<div class="q">Jiko Chipfu; dzọnaa ndu</div>
<div class="q2">nkengu;</div>
<div class="q2">mbụ nwa ndu Ízurẹlu ndu</div>
<div class="q2">ọphu phọduru nụ!<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Lekwa; mu e-shi l'alị ndu</div>
<div class="q2">isheli chị-phuta phẹ</div>
<div class="q2">azụ.</div>
<div class="q">Mu e-jerwuchaa ẹka igwe</div>
<div class="q2">beru alị beru je</div>
<div class="q2">erwukọo phẹ.</div>
<div class="q">Mu a-chịtachaa mẹ ndu atsụ</div>
<div class="q2">ishi; mẹ ndu ẹniyeni;</div>
<div class="q2">mẹ ndu dụ ime;</div>
<div class="q2">mẹ ndu ọphu ime emewaa</div>
<div class="q2">ememe.</div>
<div class="q">Ọ bụepho l'ikpoto ndu a-lwa</div>
<div class="q2">nụ a-pa ẹka.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ẹphe a-nọdu ara ẹkwa abya.</div>
<div class="q">Mbụ l'ẹphe a-nọdu arwọ mu</div>
<div class="q2">arwọrwo;</div>
<div class="q2">mu edu phẹ alwa.</div>
<div class="q">Mu e-du phẹ dughaa nggele</div>
<div class="q2">nggele;</div>
<div class="q2">dua phẹ shia ụzo,</div>
<div class="q2">dụ baswaa k'ọphu ụpfu</div>
<div class="q2">ata akpọdu phẹ l'ọkpa.</div>
<div class="q">Ọ bụru iphe, kparụ iya nụ bụ</div>
<div class="q2">lẹ mu bụ nna Ízurẹlu;</div>
<div class="q2">tẹme Ifuremu bụru ọkpara</div>
<div class="q2">mu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>“Unu nụmakwa Opfu Chipfu;</div>
<div class="q2">unubẹ ọhamoha!</div>
<div class="q">Unu araa ya arara gẹ ndu</div>
<div class="q2">bukube eze-ẹnyimu</div>
<div class="q2">l'ẹka dụ ẹnya nụma!</div>
<div class="q">L'onye ono, chịkashiru</div>
<div class="q2">ndu Ízurẹlu ono</div>
<div class="q2">a-chịkobekwa phẹ phọ</div>
<div class="q2">ọzo.</div>
<div class="q">L'ooche ụnwu atụru iya</div>
<div class="q2">ọbu nche g'onye eche</div>
<div class="q2">atụru;<span id="bookmarks10"></span></div><span id="bookmarks10"></span><a id="v11"></a>
<div class="q2-vv"><span class="v">11</span><span class="vsp">&nbsp;</span>kẹle Chipfu gbafụtawaru</div>
<div class="q2">Jiékọpu pfụa aswa ishi iya</div>
<div class="q2">l'ẹka ndu ka phẹ ọkpehu.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ẹphe a-bya bya atụa ụzu</div>
<div class="q2">ẹhu-ụtso l'úbvú Zayọnu.</div>
<div class="q">Ẹphe eteru ẹswa kpua iphe,</div>
<div class="q2">dụ ree, Chipfu doberu;</div>
<div class="q2">mbụ ereshi-o; mẹ mẹe-o;</div>
<div class="q2">mẹkpoo manụ;</div>
<div class="q2">mẹ ụnwu atụru mẹ eghu;</div>
<div class="q2">mẹkpoo ikpoto eswi.</div>
<div class="q">Ẹphe a-dụ g'opfu,</div>
<div class="q2">a kọru agba iya mini ree;</div>
<div class="q2">ọphu ẹphe a-nọdubaedu</div>
<div class="q2">aphụ-aphụ.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Teke ono bẹ ụnwumgboko</div>
<div class="q2">a-wata ete ebvu;</div>
<div class="q2">ẹhu atsọ phẹ;</div>
<div class="q2">mẹ ụnwokorobya;</div>
<div class="q2">mẹ ndu bụ ọgerenya</div>
<div class="q2">kwaphọ.</div>
<div class="q">Noo teke mu e-me g'aphụ,</div>
<div class="q2">ẹphe shi agụ bụru phẹ</div>
<div class="q2">ẹhu-ụtso.</div>
<div class="q">Mu a-dụ phẹ obu;</div>
<div class="q2">mu agbanwee aphụ,</div>
<div class="q2">tsọru phẹ nụ g'ọ bụru phẹ</div>
<div class="q2">ẹhu-ụtso.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Ndu uke bẹ mu a-nụkpo iphe,</div>
<div class="q2">dụ ree nụa k'etsutsu iya.</div>
<div class="q">Tẹme iphe, dụ ree,</div>
<div class="q2">mu doberu bẹ e-jikpọo</div>
<div class="q2">ndu nkiya ẹpho.”</div>
<div class="q">Nokwa iphe, Chipfu eepfu.<span id="bookmarks14"></span></div>

<div class="s"><div id="s2">Chipfu a-phụru ndu  nkiya obu-imemini</div></div><span id="bookmarks14"></span><a id="v15"></a>
<div class="q-vv top-spacing"><span class="v">15</span><span class="vsp">&nbsp;</span>Wakwa iphe, Chipfu epfu</div>
<div class="q2">baa:</div>
<div class="q">“A nụmaru ụzu-ẹkwa lẹ</div>
<div class="q2">mkpụkpu Rama;</div>
<div class="q2">mbụ ẹkwa anwụhu mẹ oke</div>
<div class="q2">nggụmaphu.</div>
<div class="q">Ọ bụru Rechiẹlu l'ara ẹkwa</div>
<div class="q2">ụnwu iya;</div>
<div class="q2">ọphu o kwedu g'e gbobuta</div>
<div class="q2">iya egbobuta;</div>
<div class="q2">opfu l'ụnwu iya bvụeberu.”<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Wakwa iphe, Chipfu epfu baa:</div>
<div class="q">“Gberuma! Ba rahẹ ẹkwa!</div>
<div class="q">Huchaa ẹnya-mini, nọ ngu</div>
<div class="q2">l'ẹnya;</div>
<div class="q2">kẹle ee-mechaa bua ngu</div>
<div class="q2">nggo ozi ngu;</div>
<div class="q2">mbụ l'ẹphe e-shi l'alị ndu</div>
<div class="q2">ọhogu lwa.</div>
<div class="q">Ọ kwa Chipfu epfu iya.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ọo ya bụ lẹ-a; unu lee ẹnya</div>
<div class="q2">l'iphu a-dụru unu ree.</div>
<div class="q">Ụnwu unu l'a-lwa l'alị phẹ.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Ude, Ifuremu atsụ bẹ mu</div>
<div class="q2">nụmawaru; l'ọ sụru:</div>
<div class="q">Ị hụ̀waru mu ahụ̀hù g'onye</div>
<div class="q2">ahụ̀ nweswi,</div>
<div class="q2">ekwedu g'a gọta iya.</div>
<div class="q">A hụ̀kwanaa mu hụ̀ta.</div>
<div class="q">Dophunu mu azụ gẹ mu</div>
<div class="q2">alwaphuta azụ;</div>
<div class="q2">noo kẹle ọo ngu bụ Chipfu</div>
<div class="q2">bya abụru Chileke mu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Mu kpaphuhucharu;</div>
<div class="q2">izimanụ bya alwaphuta</div>
<div class="q2">mu azụ.</div>
<div class="q">Ọnodu, mu nọ doẹ mu phọ</div>
<div class="q2">ẹnya.</div>
<div class="q">Mu phuru yoo; chịru ẹka ye</div>
<div class="q2">l'iphu ụtapfu.</div>
<div class="q">Iphere bya egude mu;</div>
<div class="q2">mu bya abụru onye</div>
<div class="q2">ẹnya lwarụ;</div>
<div class="q2">kẹle ọo iphe, mu meru</div>
<div class="q2">teke mu bụ okorọbya</div>
<div class="q2">bẹ byaru eteahaa mu</div>
<div class="q2">ntụ l'iphu nta-a.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>“Sụ-a; Ifuremu&nbsp;?tọ bụdu nwa,</div>
<div class="q2">mu yeru obu;</div>
<div class="q2">mbụ nwa, tụbaru mu</div>
<div class="q2">l'ẹnya?</div>
<div class="q">A makwarụ-a lẹ mu ahajẹru</div>
<div class="q2">epfuru iya;</div>
<div class="q2">obenu lẹ mu anyatajẹle</div>
<div class="q2">iya-a.</div>
<div class="q">Ọo ya bụ lẹ-a; oghoroko iya</div>
<div class="q2">dụ mu shii;</div>
<div class="q2">mbụ lẹ mu aphụru iya</div>
<div class="q2">obu-imemini,</div>
<div class="q2">parụ ẹka.</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Meshia ọhubama dobegbaa</div>
<div class="q2">l'oji!</div>
<div class="q">L'ị kọshia obvudu obvudu</div>
<div class="q2">dobegbaa!</div>
<div class="q">L'i lerwetakwa oji,</div>
<div class="q2">a tụru mkpoli ẹnya,</div>
<div class="q2">bụ oji, iishi!</div>
<div class="q">Lwadụpho azụ;</div>
<div class="q2">gụbe nwamgbọko mu,</div>
<div class="q2">bụ Ízurẹlu!</div>
<div class="q">Lwadụpho azụ lẹ mkpụkpu</div>
<div class="q2">ngu ono g'ọ ha!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>?Ịi-ghaphekpọ ẹgube ono</div>
<div class="q2">jasụ teke ole;</div>
<div class="q2">gụbe nwada ono,</div>
<div class="q2">eegudedu</div>
<div class="q2">ire iya ẹka ono?</div>
<div class="q">Chipfu mewaru iphe ọ̀phúú</div>
<div class="q2">lẹ mgboko-a;</div>
<div class="q2">mbụ lẹ nwanyị a-wata</div>
<div class="q2">eleta nwoke ẹnya.”<span id="bookmarks22"></span></div>

<div class="s"><div id="s3">Iphe e-mechaa dụru ndibe Chileke lẹ ree</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Wakwa iphe, Chipfu, bụ Ọkalibe-Kakọta-Ike eepfu baa; mbụ Chileke ndu Ízurẹlu: “Ọ sụru-a: Mu -shiẹpho l'ẹka a kpụru phẹ lẹ ndzụ duphuta phẹ azụ; bẹ ndu nọ l'alị Jiuda; yẹe mkpụkpu lẹ mkpụkpu iya a-wata epfu opfu-a ọzo sụ:</div>
<div class="q top-spacing">“Gẹ Chipfu kebe ngu l'ọma;</div>
<div class="q2">gụbe ibe onye ono,</div>
<div class="q2">pfụberekoto ono;</div>
<div class="q2">gụbe úbvú, dụ nsọ!<span id="bookmarks23"></span></div><span id="bookmarks23"></span><a id="v24"></a>
<div class="m"><span class="v">24</span><span class="vsp">&nbsp;</span>Ndu Jiuda mẹ mkpụkpu lẹ mkpụkpu, nọkota iya nụ l'a-tụko bukọtaru l'ẹka ono; ndu akọ opfu eburu iya; ẹphe lẹ ndu aghaphe aghaphe; ẹphe l'eghu mẹ atụru phẹ.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kẹle onye ike bvụru bẹ ee-me-a g'ẹpho ji; mu emee iphe, bụkpoo onye rwụhuru arwụhu g'ọ rọkota ike.”<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Mu jeberu nno bya etehu; bya awata achịka ẹnya. Mgbẹnya mu ọbu nọdu atsọ mu ntụmatu.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Wakwa iphe, Chipfu epfu baa: Lekwa; mbọku abyakwa-a; teke mu e-woru mebyi-iphe, bụ nemadzụ yẹe anụ woru ghakaa l'alị Ízurẹlu yẹle alị Jiuda.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ọo gẹ mu eche phẹ nche; e pheshia phẹ; nwukpọshia phẹ; e mekpee phẹ; mebyishia phẹ; ẹphe laa l'iswi; nokwaphọ gẹ mu a-nọdu eche phẹ nche; aa-kpụkwa phẹ; dzaphu phẹ azụ. Nokwa iphe, Chipfu eepfu.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>O -rwua mbọku ono bẹ a taa sụbaedu:</div>
<div class="q top-spacing">Nna anyi phẹ bụkwa akpụru</div>
<div class="q2">vayịnu,</div>
<div class="q2">achaduru achacha bẹ</div>
<div class="q2">ẹphe riru.</div>
<div class="q">Ọ nọdu akpọ ụnwu phẹ</div>
<div class="q2">eze ihuku.<span id="bookmarks29"></span></div><span id="bookmarks29"></span><a id="v30"></a>
<div class="m"><span class="v">30</span><span class="vsp">&nbsp;</span>Ọ bụ-chia iphe, e-me nụ bụ l'onyemonye a-la l'ẹjo-iphe, o metaru. Onye riwarụro akpụru vayịnu, achaduru achacha; eze akpọwa iya rọ ihuku.<span id="bookmarks30"></span></div><span id="bookmarks30"></span><a id="v31"></a>
<div class="p"><span class="v">31</span><span class="vsp">&nbsp;</span>Wakwa iphe, Chipfu epfu baa: Mbọku abyakwa teke mu lẹ ndu Ízurẹlu; waa ndu Jiuda a-gba ndzụ ọ̀phúú.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Ono taa dụedu g'ọgbandzu ọphu mu lẹ nna phẹ oche gbaru; teke ono, mu gude ẹka seta phẹ dufuta phẹ l'alị ndu Ijiputu; noo kẹle ẹphe mebyiru ọgbandzu mu; l'ẹka bụkwa mbẹdua bụ ji, alụ phẹ nụ. Nokwa iphe, Chipfu eepfu.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Wakwa iphe, Chipfu epfu baa: Wakwa ụdu ọgbandzu ọphu mu l'ọnu-ụlo Ízurẹlu a-gba: mẹ e -mechaẹpho teke ono. Ekemu mu bẹ mu e-woru ye phẹ l'egomunggo. Ọ bụru l'ime ọkpoma phẹ bẹ mu e-de iya edede. Mu a-bụru Chileke phẹ; ẹphebedua abụru ndibe mu.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Nemadzụ tee ziẹdu nwibe iya iphe ọzobaa; ọphu nemadzụ eziẹdu nwune iya iphe kẹ g'aasụje: Makwarụ Chipfu! Kẹle ẹphe e-shiẹpho l'onye ẹnya kachaa alwalwa l'ime phẹ maru mu jasụ l'onye ọphu kachaa shii. Noo kẹle mu a-gụru phẹ nvụ l'ẹjo-iphe, ẹphe megbabẹru. Ọphu mu anyatabaẹdu iphe-ẹji phẹ ọzobakpo. Nokwa iphe, Chipfu eepfu bụ ono.<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wakwa iphe, Chipfu epfu baa:</div>
<div class="q top-spacing">Mbụ onye ono, doberu</div>
<div class="q2">ẹnyanwu sụ g'o chije</div>
<div class="q2">l'eswe;</div>
<div class="q2">bya emee g'ọnwu;</div>
<div class="q2">yẹe kpokpode chije</div>
<div class="q2">l'ẹnyashi; onye ono,</div>
<div class="q2">bụ iya akparwụbeje</div>
<div class="q2">oke-ẹnyimu;</div>
<div class="q2">akpara-mini iya ede mba;</div>
<div class="q2">ẹpha iya bụ Chipfu,</div>
<div class="q2">bụ Ọkalibe-Kakọta-Ike.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>“Ọo ẹpho m'ọ bụ l'a -nọnyaru;</div>
<div class="q2">iphe-a,</div>
<div class="q2">mu tuburu k'ememe-a</div>
<div class="q2">phuhu k'ọphu mu</div>
<div class="q2">hụma-buhuru iya;</div>
<div class="q2">ọ bụru iya bụ l'oshilọkpa</div>
<div class="q2">Ízurẹlu achịhu;</div>
<div class="q2">ẹphe taa bụedu ọha ẹka</div>
<div class="q2">phẹ l'iphu mu jasụru</div>
<div class="q2">asụru.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Wakwa iphe, Chipfu epfu baa:</div>
<div class="q">“Ọo ẹpho m'ọ bụ l'aa-tụ̀</div>
<div class="q2">imigwe imigwe l'iphe,</div>
<div class="q2">aatụ̀je iphe;</div>
<div class="q2">aabya ebvua alị bvurwua</div>
<div class="q2">ẹka a tọru ọkpa mgboko</div>
<div class="q2">l'ophu;</div>
<div class="q2">tẹme mu e-gude iphe,</div>
<div class="q2">oshilọkpa Ízurẹlu</div>
<div class="q2">megbabẹru jịka-gbua</div>
<div class="q2">phẹ.”</div>
<div class="q">Nokwa iphe, Chipfu eepfu</div>
<div class="q2">bụ ono.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Wakwa iphe, Chipfu epfu baa: “Mbọku abyakwa teke ee-mechaa kpụkwaa mkpụkpu-a doberu mụbe Chipfu eshi l'ọje Hananẹlu jasụ lẹ Ọnu-abata Mgburẹku.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Ogologo iphe, e-gude atụ̀ iphe l'a-gbẹ l'ẹpho l'ẹka ono dabyiru ogologo jasụ l'eli úbvú Garẹbu; l'ọobya agọ-jia dabyiru jasụ lẹ Gowa.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Nsụda ono l'ophu, bụ ẹka e shi etuphajẹ odzu; awụshi iya ntụ; mẹkpoo ẹgu ono l'ophu, dabyiru jasụ lẹ nggele Kidirọnu l'ụzo ẹnyanwu-awawa; gbiriri jasụ l'agụga ọnu-abata Ịnya; g'ọ ha a-dụkotaru Chipfu nsọ. Ọphu a byadu ephefubaa mkpụkpu ono ephefu; ọphu ee-nwukpọshibaedu iya enwukpọshi.”<span id="bookmarks40"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
