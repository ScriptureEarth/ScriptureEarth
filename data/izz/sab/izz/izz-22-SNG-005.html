<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu Sólomọnu 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 8 }];
var hasIntro = false;
var baseRef  = "izz-22-SNG-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-21-ECC-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-22-SNG-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu Sólomọnu&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='izz-22-SNG-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-23-ISA-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ọnu nwoke yẹe  nwanyị ono eye</div></div><a id="v1"></a>
<div class="m top-spacing">
<div class="c-drop">5</div> Gụbe nwanyị, mu lụru k'ọ̀phúú;</div>
<div class="q2 top-spacing">bya abụru nwune mu;</div>
<div class="q2">mu bataakwaru lẹ mgbabu</div>
<div class="q2">mu ono.</div>
<div class="q">Mu hekọakwaru ụ̀nwù</div>
<div class="q2">mẹru mu;</div>
<div class="q2">mẹwaro ụ̀nwù ọzo,</div>
<div class="q2">eshigbaa kwẹekweekwee.</div>
<div class="q">Mu riakwaru manụ-ẹnwu</div>
<div class="q2">mu; yẹe ẹbakala iya.</div>
<div class="q">Mẹe mu; yẹe mini ẹra-eswi</div>
<div class="q2">mu bẹ mu ngụakwaru.</div>
<div class="q">Unu ria ngụa;</div>
<div class="q2">unubẹ ndu ọ̀nyà!</div>
<div class="q">Unu ngụa ngụta ike unu;</div>
<div class="q2">unubẹ ndu yeru</div>
<div class="q2">onwunu obu!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Mu eku mgbẹnya;</div>
<div class="q2">obenu l'obu mu</div>
<div class="q2">nwụ ẹnya.</div>
<div class="q">Ngabẹkpodapho!</div>
<div class="q2">Ọ kwa onye mu yeru</div>
<div class="q2">obu akụ ẹka lẹ mgbo sụ:</div>
<div class="q">“Gụharu mu ụzo;</div>
<div class="q2">gụbe onye dụ mu l'obu;</div>
<div class="q2">bya abụru nwune mu;</div>
<div class="q2">gụbe onye bụ</div>
<div class="q2">nwando-nwẹnu mu;</div>
<div class="q2">bya abụru onye nkemu,</div>
<div class="q2">ntụcha adụdu l'ẹhu!</div>
<div class="q">Kẹle iji dawarụ kpua mu;</div>
<div class="q2">ishi dụwaa mu</div>
<div class="q2">minimini.</div>
<div class="q">Ẹgbushi mu bẹ iji ẹnyashi</div>
<div class="q2">meakwaru;</div>
<div class="q2">ọ bụkotaru mini.”<span id="bookmarks2"></span></div>

<div class="s"><div id="s2">Ọnu, nwanyị ono eye</div></div><span id="bookmarks2"></span><a id="v3"></a>
<div class="q-v top-spacing"><span class="v">3</span><span class="vsp">&nbsp;</span>Mu yefuakwaru uwe mu.</div>
<div class="q">?Bụ gẹ mu gbẹ nta-a yephu</div>
<div class="q2">iya azụ ọzo tọo?</div>
<div class="q">Ọkpa bẹ mu kwọwaru</div>
<div class="q2">akwọkwo.</div>
<div class="q">?Bụ gẹ mu gbẹ nta-a zọbe iya</div>
<div class="q2">l'alị ọzo tọo?<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Onye ono, mu yeru obu</div>
<div class="q2">ono bya epyoo ẹka lẹ</div>
<div class="q2">mgbaka mgbo.</div>
<div class="q">Ẹhu meẹ mu phọ yẹreketeke.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Mu zilihu gẹ mu gụhaaru</div>
<div class="q2">onye mu yeru obu ụzo;</div>
<div class="q2">bya emeta manụ mẹru</div>
<div class="q2">nyịa;</div>
<div class="q2">ọ nọdu anwụkota mu</div>
<div class="q2">shọkoshoko lẹ</div>
<div class="q2">mkpụshi-ẹka;</div>
<div class="q2">gẹ mu zụru ẹka l'iphe,</div>
<div class="q2">eegudeje agụha mgbo</div>
<div class="q2">ono.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mu bya agụhaaru onye mu</div>
<div class="q2">yeru obu ụzo;</div>
<div class="q2">ọphu ọ nọedu iya;</div>
<div class="q2">ọ tụgbuwa.</div>
<div class="q">Atụgbu iya ono mee;</div>
<div class="q2">meji tọfu mu.</div>
<div class="q">Mu chọo ya nta chọo imo;</div>
<div class="q2">ọphu mu achọ-vuduru iya.</div>
<div class="q">Mu kua ya nta kua imo;</div>
<div class="q2">ọphu mu ekuvuduru iya.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ndu nche ẹnyashi hụma</div>
<div class="q2">mu teke ẹphe tsoru</div>
<div class="q2">ọma-mkpụkpu</div>
<div class="q2">ejephe agbaphe ụzo.</div>
<div class="q">Ẹphe chia mu iphe;</div>
<div class="q2">chibashicha mu ọ́nyá;</div>
<div class="q2">tọtachaa mu ukpo,</div>
<div class="q2">mu gbaphuru onwomu;</div>
<div class="q2">mbụ ndu nche igbulọ</div>
<div class="q2">mkpụkpu ono.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Unubẹ ụnwada Jierúsalẹmu;</div>
<div class="q2">unu kwee mu ukwe</div>
<div class="q2">l'unu -hụma onye ono,</div>
<div class="q2">mu yeru obu ono bẹ</div>
<div class="q2">unu e-zi iya l'oghoroko</div>
<div class="q2">iya egbukwa mu</div>
<div class="q2">egbugbu.<span id="bookmarks8"></span></div>

<div class="s"><div id="s3">Ọnu ụnwada Jierúsalẹmu eye</div></div><span id="bookmarks8"></span><a id="v9"></a>
<div class="q-v top-spacing"><span class="v">9</span><span class="vsp">&nbsp;</span>?Bụ gụnu bẹ onye ọbu,</div>
<div class="q2">i yeru obu ọbu gude</div>
<div class="q2">ka ndu ọzo,</div>
<div class="q2">e yeru obu mma?</div>
<div class="q">Gụbe nwanyị ọphu</div>
<div class="q2">mma nkengu</div>
<div class="q2">kapyabẹkotaru kẹ</div>
<div class="q2">ndu ọzo;</div>
<div class="q2">kaẹshịduru anyi g'onye</div>
<div class="q2">i yeru obu ọbu gude</div>
<div class="q2">ka ndu ọzo ama mma;</div>
<div class="q2">meru g'o gude ị</div>
<div class="q2">nọdu arwọ anyi ẹgube</div>
<div class="q2">arwọrwo ono.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Onye ono, mu yeru obu ono</div>
<div class="q2">nwukwaru kẹ pfụu;</div>
<div class="q2">bya egbu nwịinwii.</div>
<div class="q">L'echilabọ ụnubuku</div>
<div class="q2">nemadzụ bẹ yẹbedua</div>
<div class="q2">agbajẹepho iche.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ishi iya dụ g'ọkpobe</div>
<div class="q2">mkpọla-ododo.</div>
<div class="q">Ẹgbushi iya tụko dụchaa kẹ</div>
<div class="q2">nwa wụyawuya;</div>
<div class="q2">bya ejiẹpho hirihiri</div>
<div class="q2">g'okpoko-ọ́hà.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ẹnya iya dụ g'ẹnya ndo-nwẹnu,</div>
<div class="q2">beru l'agụga nggele.</div>
<div class="q">Mbụ l'o doru rịsaa g'a sarụ</div>
<div class="q2">iya l'ẹra-eswi.</div>
<div class="q">Ọ nọdugbaa lẹ nhamụnha iya.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Agbagba nchị iya ẹphenebo</div>
<div class="q2">dụepho g'igbo,</div>
<div class="q2">a dzashịru iphe,</div>
<div class="q2">anọduje eshi</div>
<div class="q2">kwẹekweekwee.</div>
<div class="q">Ogbogboromọnu iya dụ</div>
<div class="q2">g'ojimbvu,</div>
<div class="q2">asọshi manụ mẹru.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Oshi-ẹka iya dụ gẹ mgbọro</div>
<div class="q2">mkpọla-ododo,</div>
<div class="q2">e gude kìrísòlàyìtù mee;</div>
<div class="q2">ọ dụ ùbvù l'ẹnya.</div>
<div class="q">Ẹhu iya nọdu akwọ kẹ</div>
<div class="q2">bụruburu g'eze-enyi,</div>
<div class="q2">e hucharụ ehucha;</div>
<div class="q2">bya egude mkpuma,</div>
<div class="q2">vu oke-aswa;</div>
<div class="q2">mbụ safayịru mee ya;</div>
<div class="q2">ọ dụ ùbvù l'ẹnya.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Oshi-ọkpa iya pfụru kẹ rọo</div>
<div class="q2">g'òbvúrú mkpuma-egbe;</div>
<div class="q2">mbụ ọphu a pfụberu lẹ</div>
<div class="q2">ntọlali mkpọla-ododo.</div>
<div class="q">Ụgbugba ẹhu iya nọepho</div>
<div class="q2">kẹ gbọmugbomu</div>
<div class="q2">g'úbvú úbvú Lébanọnu;</div>
<div class="q2">mbụ l'ọomaepho g'oshi</div>
<div class="q2">sida, nọ iya nụ.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Olu-opfu iya anọduje</div>
<div class="q2">atsọ gẹ manụ-ẹnwu.</div>
<div class="q">Ọ bụepho l'ọoma mma</div>
<div class="q2">amagharu iya ẹka.</div>
<div class="q">Unubẹ ụnwada Jierúsalẹmu;</div>
<div class="q2">ọ kwa g'ọ gbaru bụ ono;</div>
<div class="q2">mbụ onye ono,</div>
<div class="q2">yeru mu obu ono;</div>
<div class="q2">bya abụru ọ̀nyà mu ono.<span id="bookmarks16"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
