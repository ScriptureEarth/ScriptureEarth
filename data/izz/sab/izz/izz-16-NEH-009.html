<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Nehemaya 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 13 }];
var hasIntro = false;
var baseRef  = "izz-16-NEH-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-15-EZR-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-16-NEH-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Nehemaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='izz-16-NEH-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-17-EST-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ndu Ízurẹlu akọshi iphe-ẹji, ẹphe meshiru</div></div><a id="v1"></a>
<div class="m">
<div class="c-drop">9</div> Ọnwa ono dụepho l'abalị ụkporo l'ẹno; ndu Ízurẹlu dzukọta swịahaa ẹgu. Ẹphe yee uwe-aphụ; kporu ẹja kpua onwophẹ l'ishi.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ndu ọphu bụ oshilọkpa ndu Ízurẹlu bufu onwophẹ l'ẹhu ndu ọhozo. Ẹphe pfụru kọshia iphe-ẹji, ẹphe meshigbabẹru; mẹ ẹjo-ememe, nna phẹ megbabẹru.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ẹphe pfụru l'ẹka ẹphe pfụru gụa iphe, e deru l'ẹkwo ekemu Chipfu, bụ Chileke phẹ ono áwà ẹto; ẹphe gude áwà ẹto ọzo kọshia iphe-ẹji, ẹphe meshiru; bya abaarụ Chipfu, bụ Chileke phẹ ẹja.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Ndu pfụru l'eli mkpogobe ẹka ono e metaru ndu Lívayi ono bụ: Jieshuwa; mẹ Bani; mẹ Kadụmelu; mẹ Shebanaya; mẹ Buni; mẹ Sherebaya; mẹ Bani; mẹ Kenani. Ẹphe chiru mkpu ẹkwa chiku Chipfu, bụ Chileke phẹ.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ndu Lívayi, bụ Jieshuwa; mẹ Kadụmelu; mẹ Bani; mẹ Hashabuneya; mẹ Sherebaya; mẹ Hodaya; mẹ Shebanaya; mẹ Petahaya bya asụ:</div>
<div class="q top-spacing">“Unu gbalihu jaa Chipfu, bụ</div>
<div class="q2">Chileke unu ajaja; mbụ</div>
<div class="q2">onye ono, shi l'ojejoje</div>
<div class="q2">nọdu ndzụ; tẹme o je</div>
<div class="q2">a-nọ jasụ l'ojejoje ono.”</div>
<div class="q">G'a jakwaa ẹpha ngu ono,</div>
<div class="q2">dụ akpabiri ono ajaja;</div>
<div class="q2">mbụ ẹpha ngu ono,</div>
<div class="q2">daghataru ajaja, aaja iya;</div>
<div class="q2">bya adaghata ekele,</div>
<div class="q2">eekeleje iya ono.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọo ngu kpoloko kpẹekpu</div>
<div class="q2">bụ Chipfu.</div>
<div class="q">Ọo ngu meru igwe; mee igwe</div>
<div class="q2">ọphu kakọta igwe l'eli;</div>
<div class="q2">mẹ iphemiphe, dụkota</div>
<div class="q2">iya nụ.</div>
<div class="q">Ọ bụru ngu meru alị;</div>
<div class="q2">mẹ iphemiphe, dụkota iya nụ.</div>
<div class="q">Ọ bụru ngu meru eze-ẹnyimu;</div>
<div class="q2">mẹ iphemiphe, nọkota iya nụ.</div>
<div class="q">Ọ bụru ngu meru;</div>
<div class="q2">ẹphe nọdukota ndzụ.</div>
<div class="q">Iphe, dụgbaa l'imigwe anọduje</div>
<div class="q2">abakọtaru ngu ẹja.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ọo gụbedua bụ Chipfu,</div>
<div class="q2">bụ Chileke ono,</div>
<div class="q2">bụ onye họtaru Ebiramu;</div>
<div class="q2">dufuta iya lẹ mkpụkpu</div>
<div class="q2">Uru l'alị Bábilọnu bya</div>
<div class="q2">agbanwee ẹpha iya;</div>
<div class="q2">ọ bụru Ébirihamu.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ị hụmaru l'ọ bụ onye e gude</div>
<div class="q2">ire iya ẹka; gụ l'iya woru</div>
<div class="q2">ndzụ gbaa.</div>
<div class="q">I kwee ya ukwe l'ịi-nụkota</div>
<div class="q2">yẹle awa iya alị ndu Kénanu;</div>
<div class="q2">mẹ alị ndu Hetu; mẹ alị ndu</div>
<div class="q2">Amọru mẹ kẹ ndu Pẹ́rezu;</div>
<div class="q2">mẹ kẹ ndu Jiebusu;</div>
<div class="q2">mẹ kẹ ndu Gigashi.</div>
<div class="q">Ukwe-iphe ono, i kweru ono</div>
<div class="q2">bẹ i mekọtaru kẹle ị bụ onye</div>
<div class="q2">pfụberu-ẹka-ọto.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ị hụmaru iphe-ẹhuka, nna anyi</div>
<div class="q2">phẹ jeru l'alị Ijiputu.</div>
<div class="q">Tẹme ị nụmakwapho ẹkwa,</div>
<div class="q2">ẹphe rarụ l'agụga Eze-ẹnyimu</div>
<div class="q2">Uswe-uswe.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>I meshiru iphe-ọhumalenya</div>
<div class="q2">mẹ iphe, dụ biribiri kpua</div>
<div class="q2">Fero mẹ ndu-ozi iya l'ophu;</div>
<div class="q2">mẹkpoo ndu alị iya l'ophu;</div>
<div class="q2">kẹle ị maru gẹ ndu Ijiputu</div>
<div class="q2">gude eku-onwonye gwaa</div>
<div class="q2">ndibe ngu maa.</div>
<div class="q">I meru a maru ẹpha ngu;</div>
<div class="q2">ọ dụ ẹgube ono byasụ ntanụ.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>I meru eze-ẹnyimu; o kekaha</div>
<div class="q2">ẹbo l'iphu phẹ; k'ọphu bụ</div>
<div class="q2">l'ẹphe jeru ije l'alị ọkponku</div>
<div class="q2">ghaa eze-ẹnyimu ono.</div>
<div class="q">Obenu lẹ ndu achị phẹ ọso bẹ</div>
<div class="q2">ị tụbaru l'ọhu mini ono;</div>
<div class="q2">gẹ mkpuma, a tụbaru l'ime</div>
<div class="q2">mini, abya gbụkugbuku.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Eswe bẹ i gude urwukpu,</div>
<div class="q2">kpụru oronmono dua</div>
<div class="q2">ndibe ngu.</div>
<div class="q">L'ẹnyashi bẹ i gude ọku,</div>
<div class="q2">kpụru oronmono dua phẹ;</div>
<div class="q2">g'ọ bụru ìphóró, a-nọdu</div>
<div class="q2">egoshi phẹ ụzo, ẹphe e-shi.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>I nyizetaru l'eli úbvú</div>
<div class="q2">Sayịnayi; ị nọdu l'imigwe</div>
<div class="q2">pfuru opfu nụ phẹ.</div>
<div class="q">Ị nụru phẹ omelalị, pfụru</div>
<div class="q2">nhamụnha;</div>
<div class="q2">mẹ ekemu, bụ ọkpobe iya;</div>
<div class="q2">mẹ iphe, ị tọru ọkpa iya,</div>
<div class="q2">bụ iphe, dụ ree.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>I meru; ẹphe maru mbọku,</div>
<div class="q2">i doberu g'ọ bụru</div>
<div class="q2">eswe-atụta-unme ngu, dụ nsọ.</div>
<div class="q">I shi l'ẹka nwozi ngu,</div>
<div class="q2">bụ Mósisu karụ phẹ ekemu,</div>
<div class="q2">ẹphe a-nọdu etso.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Teke ẹgu gụru phẹ bẹ ị nụru</div>
<div class="q2">phẹ nri, shi l'imigwe.</div>
<div class="q">I kee phẹ mini, shi l'eze mkpuma</div>
<div class="q2">g'ẹphe ngụa; teke mini</div>
<div class="q2">gụru phẹ.</div>
<div class="q">Ị sụru phẹ g'ẹphe tụgbua je</div>
<div class="q2">anata alị ono, i riburu nte</div>
<div class="q2">l'ịi-nụ phẹ ono.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọle ẹphebe nna anyi phẹ ono</div>
<div class="q2">bẹ kuaharu onwophẹ ekuku;</div>
<div class="q2">kwefu ike jịka eme iphe,</div>
<div class="q2">ị sụru g'e meje.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ẹphe jịkaru eme iphe, ị sụru</div>
<div class="q2">g'ẹphe mee;</div>
<div class="q2">zọhashicha iphe, dụ biribiri,</div>
<div class="q2">i meshiru l'echilabọ phẹ.</div>
<div class="q">Ẹphe kwefuru ike gude ekwefu</div>
<div class="q2">ike họta onye-ishi, e-duphu</div>
<div class="q2">phẹ azụ lẹ Ijiputu,</div>
<div class="q2">bụ ẹka ono, ẹphe shi bụru</div>
<div class="q2">ohu ono.</div>
<div class="q">Obenu l'ị bụ Chileke, l'agụje</div>
<div class="q2">nvụ;</div>
<div class="q2">ị bụru onye emeje eze-iphe-ọma;</div>
<div class="q2">mẹ onye obu-imemini;</div>
<div class="q2">tẹme ị bụru onye ẹhu te</div>
<div class="q2">eghujedu eghu ẹgwegwa;</div>
<div class="q2">mbụ onye n-yemobu</div>
<div class="q2">iya nyịberu anyịbe;</div>
<div class="q2">ọ bụru iya meru g'o gude</div>
<div class="q2">ọphu ị paduru phẹ haa.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Je akpaa lẹ teke ẹphe kpụru</div>
<div class="q2">onwophẹ nweswi sụ:</div>
<div class="q">Ọwaa bụ Chileke unu,</div>
<div class="q2">bụ onye dufutaru unu</div>
<div class="q2">l'alị Ijiputu!</div>
<div class="q">Mẹ teke ẹphe pfubyishiru</div>
<div class="q2">ẹpha ngu njọ epfubyishi</div>
<div class="q2">ono.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Obenu l'i gude eze</div>
<div class="q2">obu-imemini ngu ono</div>
<div class="q2">ọphu ị tị paduru phẹ haa</div>
<div class="q2">l'echiẹgu.</div>
<div class="q">Urwukpu ono, kpụru</div>
<div class="q2">oronmono ono ta</div>
<div class="q2">ahajẹduru phẹ l'eswe.</div>
<div class="q">O duẹ phẹ phọ shikọta l'ụzo,</div>
<div class="q2">ẹphe shiru.</div>
<div class="q">Ọphu ọku ono, kpụru</div>
<div class="q2">oronmono ono</div>
<div class="q2">ahajẹduru phẹ l'ẹnyashi.</div>
<div class="q">Ọ nọdu abụjeru ìphóró,</div>
<div class="q2">egoshi phẹ ụzo, ẹphe eshi.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Ị nụru phẹ Unme ngu ono,</div>
<div class="q2">dụ ree ono g'ọ kpọ-zijeru</div>
<div class="q2">phẹ ụzo.</div>
<div class="q">Ọphu i ti kwedu g'ẹphe ribuhu</div>
<div class="q2">Mana, shi ngu l'ẹka.</div>
<div class="q">Tẹme ị nụkwa phẹ phọ mini</div>
<div class="q2">g'ẹphe ngụa lẹ k'ẹgu mini,</div>
<div class="q2">agụ phẹ nụ.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Apha ụkporo labọ bẹ i heru</div>
<div class="q2">phẹ l'echiẹgu.</div>
<div class="q">Ọphu ọ tọ dụdu iphe,</div>
<div class="q2">ụko iya dụjeru phẹ.</div>
<div class="q">Uwe phẹ ta akahụjeduru</div>
<div class="q2">akahụ.</div>
<div class="q">Ọphu ọkpa ta abyajẹduru</div>
<div class="q2">phẹ ẹrwa.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>“I meru; ẹphe lwụta alị-eze;</div>
<div class="q2">mẹ ọha, dụ iche iche;</div>
<div class="q2">bya eworu alị ndu ono keshiaru</div>
<div class="q2">phẹ g'ọ bụru oke alị phẹ.</div>
<div class="q">Ẹphe natarụ alị Hẹshibonu,</div>
<div class="q2">bụ alị-eze Sihọnu;</div>
<div class="q2">mẹ alị Beshanu, bụ alị-eze</div>
<div class="q2">Ọgu.<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>I meru g'oshilọkpa phẹ</div>
<div class="q2">ha igwerigwe gẹ kpokpode,</div>
<div class="q2">nọ l'igwe.</div>
<div class="q">I dua phẹ dubata l'alị ono,</div>
<div class="q2">ị sụru nna phẹ g'ẹphe bahụ</div>
<div class="q2">je anata ono.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Ọ bụru ụnwu phẹ bahụru</div>
<div class="q2">je anata alị ono.</div>
<div class="q">Ị lwụ-kpeeru phẹ ndu bu l'alị</div>
<div class="q2">ono, bụ iya bụ ndu</div>
<div class="q2">Kénanu.</div>
<div class="q">I meru gẹ ndu Kénanu;</div>
<div class="q2">mẹ ndu eze phẹ; mẹ ndu alị</div>
<div class="q2">ono l'ophu lakọta phẹ l'ẹka;</div>
<div class="q2">k'ọphu ẹphe e-me phẹ</div>
<div class="q2">g'ọ dụ phẹ.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ẹphe lwụtakota mkpụkpu</div>
<div class="q2">lẹ mkpụkpu, a kpụshigbaaru</div>
<div class="q2">ike; mẹ alị, emehuje iphe;</div>
<div class="q2">natakọta ụlo, ivu, dụgbaa ree,</div>
<div class="q2">dụ iche iche jiru ejiji.</div>
<div class="q">Ẹphe natakwaphọ wẹlu,</div>
<div class="q2">a tụwaru atụtu; mẹ</div>
<div class="q2">opfu-vayịnu; mẹ k'olivu;</div>
<div class="q2">mẹ oshi-ọmi, dụ iche iche.</div>
<div class="q">Ẹphe ria ẹpho ji phẹ; dachaa</div>
<div class="q2">okporokpo.</div>
<div class="q">Ẹguru iphe ono, ị nụkotaru</div>
<div class="q2">phẹ ono; bẹ ẹphe riru ọ tsọo</div>
<div class="q2">phẹ ụtso.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Obenu l'ẹphe te ekwedu mee</div>
<div class="q2">iphe, ị sụru g'ẹphe mee;</div>
<div class="q2">tẹme ẹphe kwefuru ngu ike;</div>
<div class="q2">woru ekemu ngu nwucha</div>
<div class="q2">l'azụ.</div>
<div class="q">Ẹphe gbushiru ndu mpfuchiru</div>
<div class="q2">ngu, bụ ndu lọru phẹ ẹka</div>
<div class="q2">lẹ nchị g'ee-shi g'ẹphe gha</div>
<div class="q2">iphu l'ẹka ị nọ.</div>
<div class="q">Ẹphe pfubyishia ẹpha ngu</div>
<div class="q2">njọ epfubyishi.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ọ bụru iya meru g'o gude</div>
<div class="q2">i woru phẹ ye l'ẹka ndu</div>
<div class="q2">ọhogu phẹ, bụ ndu</div>
<div class="q2">mekpaaharụ phẹ ẹhu.</div>
<div class="q">Teke ẹphe nọ l'iphe-ẹhuka</div>
<div class="q2">ono bẹ ẹphe rakuru ngu.</div>
<div class="q">Ị gbẹ l'imigwe ngabẹru phẹ</div>
<div class="q2">nchị; bya egude</div>
<div class="q2">obu-imemini ngu, parụ ẹka</div>
<div class="q2">nụ phẹ ndu nafụtaru phẹ l'ẹka</div>
<div class="q2">ndu ọhogu phẹ.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Nchị bya adụle phẹ phọ doo;</div>
<div class="q2">ẹphe mee ẹjo-iphe l'iphu ngu</div>
<div class="q2">ọzo.</div>
<div class="q">I wokwaru phẹ ye l'ẹka ndu</div>
<div class="q2">ọhogu phẹ ọzo; ẹphe bụru</div>
<div class="q2">ishi phẹ.</div>
<div class="q">Ẹphe byakwa araku ngu ọzo;</div>
<div class="q2">ị gbẹ l'imigwe ngabẹru phẹ</div>
<div class="q2">nchị.</div>
<div class="q">Ị phụahaaru phẹ obu-imemini;</div>
<div class="q2">nafụta phẹ ugbo olemole.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ị lọru phẹ ẹka lẹ nchị</div>
<div class="q2">g'ee-shi g'ẹphe laphu</div>
<div class="q2">azụ meahaa ekemu ngu.</div>
<div class="q">Ọle ẹphe watalẹru-a eku</div>
<div class="q2">onwophẹ jịka eme iphe,</div>
<div class="q2">ị sụru g'e meje.</div>
<div class="q">Ẹphe mee iphe-ẹji gude mebyia</div>
<div class="q2">omelalị ngu;</div>
<div class="q2">mbụ omelalị ngu ono,</div>
<div class="q2">bụ nemadzụ -dobe iya;</div>
<div class="q2">l'ọ nọdu ndzụ ono.</div>
<div class="q">Ẹphe gude l'ẹphe bu</div>
<div class="q2">ekwegekwe gbakutaru</div>
<div class="q2">ngu azụ;</div>
<div class="q2">tẹme ẹphe kwefu ike jịka</div>
<div class="q2">angabẹru ngu nchị.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Apha, dụ igwerigwe bẹ ị</div>
<div class="q2">takọtaru phẹ nshi.</div>
<div class="q">Tẹme i gude Unme ngu lọo</div>
<div class="q2">phẹ ẹka lẹ nchị shita l'ọnu</div>
<div class="q2">ndu mpfuchiru ngu.</div>
<div class="q">Ọle ẹphe ta angadụru iya</div>
<div class="q2">nchị.</div>
<div class="q">Ọ bụru iya meru g'o gude i</div>
<div class="q2">woru phẹ ye l'ẹka ndu alị ọzo,</div>
<div class="q2">bukube phẹ nụ.<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Obenu l'i gude k'obu-imemini</div>
<div class="q2">ngu ono, parụ ẹka;</div>
<div class="q2">ọphu i ti kwedu g'ẹphe chịhu;</div>
<div class="q2">ọphu i kwedu haa phẹ;</div>
<div class="q2">kẹle ị bụ Chileke ọphu emeje</div>
<div class="q2">eze-iphe-ọma; bya abụru onye</div>
<div class="q2">aphụje obu-imemini.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Ọo ya bụ; gụbe Chileke anyi;</div>
<div class="q2">mbụ gụbe Chileke, parụ ẹka;</div>
<div class="q2">bụru Ọkalibe;</div>
<div class="q2">bya abụru onye dụ ebvu;</div>
<div class="q2">mbụ gụbe onye ono,</div>
<div class="q2">edobeje ọgbandzu ngu;</div>
<div class="q2">ọphu n-yemobu ngu abvụdu</div>
<div class="q2">abvụbvu;</div>
<div class="q2">jiko g'iphe-ẹhuka-a,</div>
<div class="q2">anyi ejegbabẹ-a ta adụkwa</div>
<div class="q2">ngu mkpẹe mkpẹe l'ẹnya;</div>
<div class="q2">bụ iya bụ iphe-ẹhuka, dapfutaru</div>
<div class="q2">anyi lẹ ndu eze anyi-a;</div>
<div class="q2">mẹ ndu-ishi anyi;</div>
<div class="q2">mẹ ndu-uke Chileke anyi;</div>
<div class="q2">mẹ ndu mpfuchiru Chileke anyi;</div>
<div class="q2">mbụ iphe-ẹhuka ono,</div>
<div class="q2">dapfutaru nna anyi phẹ;</div>
<div class="q2">mẹ ndibe ngu l'ophu;</div>
<div class="q2">e -shi lẹ teke ndu eze ndu</div>
<div class="q2">Asiriya bụ ishi byasụ</div>
<div class="q2">ntanụ-a.<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Iphemiphe ono,</div>
<div class="q2">dapfutakọtaru anyi ono bẹ</div>
<div class="q2">iswi dụkotakwa ngu mma.</div>
<div class="q">I meru iphe, pfụru nhamụnha;</div>
<div class="q2">obenu l'anyịbedua meru</div>
<div class="q2">ẹjo-iphe.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Noo kẹle ndu eze anyi phẹ;</div>
<div class="q2">mẹ ndu-ishi anyi;</div>
<div class="q2">mẹ ndu-uke Chileke anyi;</div>
<div class="q2">mẹ nna anyi phẹ te</div>
<div class="q2">emeduru ekemu ngu.</div>
<div class="q">Ọphu ẹphe ta ngadụru nchị</div>
<div class="q2">l'iphe, ị sụru g'e mee;</div>
<div class="q2">mẹ l'ẹka ị lọru phẹ lẹ nchị;<span id="bookmarks34"></span></div><span id="bookmarks34"></span><a id="v35"></a>
<div class="q2-vv"><span class="v">35</span><span class="vsp">&nbsp;</span>je akpaa lẹ teke ẹphe nọ</div>
<div class="q2">l'alị-eze phẹ l'ẹka ẹphe eri</div>
<div class="q2">ẹguru iphe, parụ ẹka ị</div>
<div class="q2">nụkotaru phẹ; bya anọdu</div>
<div class="q2">l'alị ono, ha ọsa ono; mbụ alị,</div>
<div class="q2">emehuje iphe,</div>
<div class="q2">bụ ẹka ị nụru phẹ ono;</div>
<div class="q2">bẹ ẹphe te ejeduru ngu ozi;</div>
<div class="q2">ọphu ẹphe adakọbeduru haa</div>
<div class="q2">ẹjo-ememe, ẹphe eme.<span id="bookmarks35"></span></div><span id="bookmarks35"></span><a id="v36"></a>
<div class="q-vv"><span class="v">36</span><span class="vsp">&nbsp;</span>Lewarọ g'anyi bụ ohu nta-a</div>
<div class="q2">l'alị ono, ị nụru nna anyi oche</div>
<div class="q2">phẹ ono; mbụ g'ẹphe ria iphe,</div>
<div class="q2">shi iya fụta; mẹ iphe-ọma,</div>
<div class="q2">dụ iya nụ ono.</div>
<div class="q">Lewarọ g'anyi bụ ohu.<span id="bookmarks36"></span></div><span id="bookmarks36"></span><a id="v37"></a>
<div class="q-vv"><span class="v">37</span><span class="vsp">&nbsp;</span>Ọ bụru ndu eze ono, i doberu</div>
<div class="q2">g'ẹphe bụru ndu-ishi anyi-a bẹ</div>
<div class="q2">iphe, shi l'alị ono a-alakọtaje</div>
<div class="q2">l'ẹka.</div>
<div class="q">Iphe, kparụ iya nụ bụru iphe-ẹji,</div>
<div class="q2">anyi meshiru.</div>
<div class="q">Ẹphe gude anyịbedua;</div>
<div class="q2">mẹ ẹku anyi eme iphe,</div>
<div class="q2">dụ phẹ ree.</div>
<div class="q">Anyi nọkwa l'oke iphe-ẹhuka!”<span id="bookmarks37"></span></div>

<div class="s"><div id="s2">Ndu byaru ẹka l'ẹkwo ọgbandzu</div></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>“Ọ kwa iphe ono meru g'o gude anyi nọdu agba ọgbandzu-a, geru egeru-a; bya edekwa iya phọ edede l'ẹkwo gẹ ndu-ishi anyi; mẹ ndu Lívayi anyi; mẹ ndu-uke Chileke anyi mee ya iphe-ọhubama.”<span id="bookmarks38"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
