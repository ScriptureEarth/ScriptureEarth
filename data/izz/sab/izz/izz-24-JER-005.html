<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='izz-24-JER-006.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ọ tọ dụdu onye pfụru ọto</div></div><a id="v1"></a>
<div class="m top-spacing">
<div class="c-drop">5</div> “Unu tsokpọerupho ọma</div>
<div class="q2 top-spacing">gbororo Jierúsalẹmu jee</div>
<div class="q2">iphu l'azụ;</div>
<div class="q2">lephee ẹnya maẹshiduru;</div>
<div class="q2">chọchaa l'edupfu</div>
<div class="q2">l'edupfu phẹ maru mẹ</div>
<div class="q2">unu a-hụma nwonye</div>
<div class="q2">lanụ,</div>
<div class="q2">bụ onye eme ire-lanụ;</div>
<div class="q2">tẹme ọ nọdu achọje iphe,</div>
<div class="q2">bụ ọkpobe opfu.</div>
<div class="q">Ọo ya bụ lẹ mu agụaru</div>
<div class="q2">mkpụkpu ono nvụ.<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>A makwarụ-a l'ẹphe</div>
<div class="q2">egudeje ẹpha Chipfu ria</div>
<div class="q2">angụ; ọle angụ ono,</div>
<div class="q2">ẹphe eri ono bụkwa</div>
<div class="q2">ụka bẹ ẹphe adzụ.”<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Gụbe Chipfu;&nbsp;?tọ bụdu iphe,</div>
<div class="q2">bụ ire-lanụ bẹ ịinoduje</div>
<div class="q2">ele ẹnya iya?</div>
<div class="q">I chiru phẹ iphe;</div>
<div class="q2">ọphu o medụru phẹ</div>
<div class="q2">ẹhuka.</div>
<div class="q">I bya egwee phẹ arakabya;</div>
<div class="q2">ọphu ẹphe ekwekwaphọ</div>
<div class="q2">emezita iphe,</div>
<div class="q2">ẹphe mesweru.</div>
<div class="q">Ẹphe mechaa iphu phẹ;</div>
<div class="q2">o shihugbaa</div>
<div class="q2">dụngudungu gẹ mkpuma;</div>
<div class="q2">bya ajịka l'izimanụ taa</div>
<div class="q2">lwadụ phẹ azụ.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Mu bya arịa sụ:</div>
<div class="q2">“Ndu-a bụkwa ndu ụkpa;</div>
<div class="q2">tẹme ẹphe bụru ndu</div>
<div class="q2">eme eswe.</div>
<div class="q">Noo kẹle ẹphe ta amadụ ụzo</div>
<div class="q2">kẹ Chipfu.</div>
<div class="q">Mbụ l'ẹphe ta amadụ iphe,</div>
<div class="q2">Chileke phẹ sụru</div>
<div class="q2">g'ẹphe meje.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Ọo ya bụ l'ọo gẹ mu bya</div>
<div class="q2">ejepfu ndu ọphu bụ</div>
<div class="q2">ndu-ishi je epfuru</div>
<div class="q2">yeru phẹ.</div>
<div class="q">Ẹphebedua a-kabẹkwa maru</div>
<div class="q2">ụzo kẹ Chipfu;</div>
<div class="q2">mbụ iphe,</div>
<div class="q2">Chileke phẹ sụru g'ẹphe meje.”</div>
<div class="q">Ọle ọ bụle-a gẹ ndu ọphu dụ</div>
<div class="q2">bụ g'ẹphe dụ.</div>
<div class="q">Ẹphebedua kwaphọ</div>
<div class="q2">mebyiwarụ iphe,</div>
<div class="q2">shi segbabẹ mu l'ẹphe;</div>
<div class="q2">bya agbabua ụdo,</div>
<div class="q2">e shi gude kekọta anyi</div>
<div class="q2">l'ẹphe.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Ọo ya bụ l'oduma e-shi l'ọswa</div>
<div class="q2">bya afụaru phẹ.</div>
<div class="q">Mbụ l'ẹjo-nkụta-ọswa</div>
<div class="q2">e-shi l'echiẹgu bya</div>
<div class="q2">atapyashịa phẹ.</div>
<div class="q">Agụ e-domi l'ọma mkpụkpu</div>
<div class="q2">phẹ kwabẹru phẹ;</div>
<div class="q2">g'ọ lajashịa phẹ iphiriba</div>
<div class="q2">iphiriba;</div>
<div class="q2">mbụ mẹ ọ -dụkpooru onye</div>
<div class="q2">ọphu jeru afụta;</div>
<div class="q2">kẹle ekwefu-ike ọphu ẹphe</div>
<div class="q2">kwefuru pawaru ẹka;</div>
<div class="q2">tẹme alaphu azụ,</div>
<div class="q2">ẹphe laphuru pawaa</div>
<div class="q2">igwerigwe.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>“?Dẹnu g'o gude mu je</div>
<div class="q2">l'agụru unu nvụ?</div>
<div class="q">Ụnwu unu gbadoakwaru mu;</div>
<div class="q2">bya egude agwa,</div>
<div class="q2">abụdu Chileke riahaa</div>
<div class="q2">angụ.</div>
<div class="q">Ọle ọ kwa mbẹdua</div>
<div class="q2">emekọtaru phẹ iphe,</div>
<div class="q2">bụ mkpa phẹ g'ọ ha.</div>
<div class="q">Ẹphe nọdu erikwaphọ ogori</div>
<div class="q2">bya awụ gbiigbiigbi eje</div>
<div class="q2">l'ụlo ụnwanyi-ụkpara.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Ẹphe bụ ịnya, a nụ-jiru ẹpho ree,</div>
<div class="q2">eshi okee agụshi ike;</div>
<div class="q2">kẹle g'ẹphe ha aragba</div>
<div class="q2">mịmimi agbapfu nyee</div>
<div class="q2">nwoke ibe phẹ.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>?Bụ ẹphe -mechaa nno;</div>
<div class="q2">mu ahaa phẹ gẹ mu</div>
<div class="q2">ta nụ phẹ aphụ iya tọo?</div>
<div class="q">?Bụ ọha, dụ ẹgube ono bẹ</div>
<div class="q2">mu ta agwatadu ụgwo</div>
<div class="q2">iphe, ẹphe eme?</div>
<div class="q">Nokwa olu Chipfu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Unu je atụko ụpho opfu-vayịnu</div>
<div class="q2">iya ono phọkashichaa;</div>
<div class="q2">ọle ọ tọ bụkwa kẹ g'unu</div>
<div class="q2">mebyishibẹbekota iya g'ọ ha.</div>
<div class="q">Unu kwashịchaa ya ẹkali;</div>
<div class="q2">kẹle ndu-a ta adụedu</div>
<div class="q2">ọphu bụ kẹ Chipfu.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ndu ọnu-ụlo Ízurẹlu yẹe ndu</div>
<div class="q2">ọnu-ụlo Jiuda</div>
<div class="q2">bẹ mewaru ọphu mu</div>
<div class="q2">egudedu ire phẹ ẹka</div>
<div class="q2">ililekpọo.</div>
<div class="q">Nokwa iphe, Chipfu eepfu.”<span id="bookmarks11"></span></div>

<div class="s"><div id="s2">Chipfu ajịka ndu Ízurẹlu</div></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ẹphe dzụwaru ụka kpua Chipfu; kẹle ẹphe sụru: “Ọ tọ dụkwa iphe, oo-me! Ọphu ọ dụkwa iphe, byaru eme anyi. Ọgu taa dapfukwa anyi; ọphu ọkpa-nri abyapfutakwa anyi.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ndu mpfuchiru Chileke ta adụekwa iphe ọzo, ẹphe bụ gbahaa phẹrephere. Ọphu opfu Chileke anọedu phẹ l'ime. Ọo ya bụ g'e mee phẹ iphe, ẹphe sụru l'oo-me ndu ọzo.”<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ọo ya bụ lẹ-a; wakwa iphe, Chipfu, bụ Chileke; bya abụru Ọkalibe-Kakọta-Ike eepfu baa: “Eshinu ndu-a pfuru ẹgube opfu-a bẹ mu e-me g'opfu mu, dụ gụbe Jieremaya l'ọnu bụru ọku; ndu-a abụru nkụ, ọo-nọdu eke.”<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Wakwa iphe, Chipfu epfu baa: “Gụbe ọnu-ụlo Ízurẹlu; mu gudekwa ndu shi ẹka dụ ẹnya abapfuta ngu. Ọha ọbu bụ ọha, shi l'ichee; bya abụru ọha, ike dụ; ndu ị tị madụ opfu-alị phẹ; ọphu ịinudu iphe, ẹphe epfu.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Ẹkpa-apfụ phẹ dụgbaa g'ilu, gheru ọnu. Tẹme g'ẹphe ha tụkoru bụru ndu dụ ike l'ọgu.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Ẹphe a-tụko iphe, i gege akpata l'opfu ripyaa bya eripyaa nri, i nweru enweru. Ẹphe atapyaa ụnwu ngu unwoke mẹ ụnwanyi; ẹphe atapyaa ikpoto eghu mẹ atụru ngu; mẹkpoo eswi ngu; ẹphe eripyaa opfu-vayịnu ngu; mẹkpoo oshi figu ngu; ẹphe egude ogu-echi mebyishia mkpụkpu lẹ mkpụkpu ngu, bụ ndu ọphu a kpụ-pheru igbulọ mgburugburu, bụ mkpụkpu ị kpọru obu yeru.<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>“Obenu lẹ-a; o -rwua mbọku ono; bẹ mu tee mebyishibẹbekwa unu rengurengu. Noo iphe, Chipfu epfu bụ ono.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Teke ndu Ízurẹlu jịru sụ: ‘?Bụ gụnu kparụ iphe, Chipfu, bụ Chileke anyi meru anyi ẹgube ọwa-a?’ Unu asụ phẹ lẹ-a: ‘Eshinu unu gbadoru Chipfu bya eje agwọta ọbvu ndu ọhozo gwalaha l'alị unu; bẹ nta-a bẹ unu e-jeahaarụ ndu ọhozo ozi l'alị, abụdu k'unu.’ ”<span id="bookmarks19"></span></div>

<div class="s"><div id="s3">Ọkwa, Chipfu nmarụ ndu nkiya</div></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>“Unu raa iphe-a arara g'ọnu-ụlo Jiékọpu nụma! Unu ejekwaphọ echia ya lẹ mkpu l'alị Jiuda sụ phẹ lẹ-a:<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Unu nụmakwa iphe-a; unubẹ ndu eme eswe; tẹme ọphu unu enwedu egomunggo; unubẹ ndu nweru ẹnya; ọphu unu aphụdu iya ụzo. Unu nweru nchị; ọphu unu anụdu iya iphe.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Wakwa iphe, Chipfu epfu baa:&nbsp;?Tọ gbadụru g'unu gege anọdu atsụ mu ebvu?&nbsp;?Tọ gbadụru g'unu a-nọdu mu l'iphu phụa kpaakpaakpaa. Ọ kwa mbẹdua gude ẹja-evevee kpaa oke alị yẹe eze-ẹnyimu. Tẹme mu tụ-bua lẹ jasụ l'ojejoje bẹ ọ tọ byadu l'asọghata iya. Akpara-mini a-tụkpokwaa sọo gborogboro; ọle ọ tọo dakadụ iya. Ọo-tụkpoo wọowoowoo; ọle ọ tọo sọghatadu iya.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Obenu lẹ ndu-a bụchaa ndu ẹjo-ọkpoma. Tẹme ekwefu ike dụ phẹ l'obu. Ẹphe ghakọbewaru; ọ bụru phẹ atụgbu.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Ẹphe ta asụjedu onwophẹ: ‘G'anyi tsụeshikwa Chipfu, bụ Chileke anyi ebvu; onye edzeje mini ishi-apha yẹe mini udzumini l'orwuberu iya; bya abụru iya doberu teke emetajẹ iphe e meberu l'alị.’<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Ọo emeswe, unu emesweje bẹ meru g'ẹgube iphe ono ta adụ. Ọ bụru iphe-ẹji unu meru; ọphu iphe, dụ ree erwudu unu ẹka.<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>“A -bya l'ẹka ndibe mu dọru bẹ ndu eme ẹjo-iphe nọkwa iya; ndu egepajẹru gẹ ndu agba ọ́nyà-ẹnu; mẹkpoo gẹ ndu agba ọ́nyà, ẹphe e-gude nmata nemadzụ.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Ọo g'ụnwu-ẹnu ejije ẹpfune iya-a bụ g'ẹregede ẹregede jiru ụlo phẹ pyịmu. Ẹphe byawaru bya enweru iphe bya abụru ndu ike dụ.<span id="bookmarks27"></span> <a id="v28"></a><span class="v">28</span><span class="vsp">&nbsp;</span>Ẹphe bya adachaa okporokpo dụ kẹ rẹpfurepfu. Ọphu iphe-ẹji, ẹphe eme enweẹdu ókè. Ẹphe ta ahajẹduru ndu enwedu nna enge; ọphu ẹphe agbajẹeduru ndu akpa nri ọdzori.<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>“Wakwa iphe, Chipfu epfu baa:&nbsp;?Tọ gbadụru kẹ gẹ mu nụa phẹ aphụ iphe-a, ẹphe eme-a tọo?&nbsp;?Tọ gbadụru gẹ mu melata ẹgube ọha, dụ ẹgube ọwa-a iphe, ẹphe eme mu tọo?<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Iphe, aasọ oyi; mẹ iphe, anyị ishi ẹdzu meakwaru l'alị-a:<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Lẹ ndu mpfuchiru epfukwa iphe, abụdu eviya. Ndu uke bụru ike-ọkpu bẹ ẹphe gude bụru ishi. Ọ bụru ẹgube ono bụ g'ọ dụ ndibe mu ree. Obenu lẹ-a;&nbsp;?bụ gụnu bẹ unu e-me mẹ o -rwua l'ikpazụ iya?”<span id="bookmarks31"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
