<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 44</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-043.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;44&nbsp;&nbsp;</a></span>
  <span class="button"><a href='izz-23-ISA-045.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ízurẹlu bụ ndu Chileke họtaru</div></div><a id="v1"></a>
<div class="m top-spacing">
<div class="c-drop">44</div> “Obenu lẹ-a; ngabẹ nchị</div>
<div class="q2 top-spacing">nta-a; gụbe Jiékọpu,</div>
<div class="q2">bụ onye-ozi mu;</div>
<div class="q2">mbụ gụbe Ízurẹlu ono,</div>
<div class="q2">mu gude ẹka mu họta ono.”<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Wakwa iphe, Chipfu epfu</div>
<div class="q2">baa; mbụ onye ono,</div>
<div class="q2">meru ngu nụ ono;</div>
<div class="q2">onye bụ iya doziru</div>
<div class="q2">ngu teke ị nọ l'ẹpho.</div>
<div class="q">Tẹme ọ bụru iya bụ</div>
<div class="q2">onye e-yeru ngu ẹka:</div>
<div class="q">Ta atsụkwa ebvu;</div>
<div class="q2">gụbe Jiékọpu,</div>
<div class="q2">bụ onye-ozi mu;</div>
<div class="q2">mbụ gụbe Jieshurunu,</div>
<div class="q2">bụ onye mu gude ẹka</div>
<div class="q2">mu họta.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Mu a-gba mini l'alị,</div>
<div class="q2">ẹgu mini agụ.</div>
<div class="q">Mbụ lẹ mu e-woru</div>
<div class="q2">ọ-sọ-gborogboro</div>
<div class="q2">mini wụa l'alị,</div>
<div class="q2">kpọhuru jegiri-jegiri.</div>
<div class="q">Awa ngu bẹ mu a-wụ</div>
<div class="q2">Unme nkemu.</div>
<div class="q">Mu abya awụa iphe-ọma,</div>
<div class="q2">shi mu l'ẹka l'ẹhu ndu</div>
<div class="q2">bụ oshilọkpa ngu.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Ẹphe awata amịshi g'ẹswa,</div>
<div class="q2">amịshi l'ẹka mini</div>
<div class="q2">adụje shii;</div>
<div class="q2">mbụ g'oshi wilo,</div>
<div class="q2">zeru l'agụga nggele,</div>
<div class="q2">asọ asọso.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>O nweru onye asụ:</div>
<div class="q2">Mu bụkwa kẹ Chipfu.</div>
<div class="q">Onye ọzo ekua onwiya</div>
<div class="q2">ẹpha laaru Jiékọpu.</div>
<div class="q">Onye ọzo edee l'ẹka iya sụ:</div>
<div class="q2">Mu bụkwa kẹ Chipfu!</div>
<div class="q">Ẹpha mu bụkwa Ízurẹlu!<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Wakwa iphe,</div>
<div class="q2">Chipfu epfu baa;</div>
<div class="q2">mbụ onye ono,</div>
<div class="q2">bụ eze ndu Ízurẹlu</div>
<div class="q2">bya abụru onye</div>
<div class="q2">gbafụtaru phẹ nụ;</div>
<div class="q2">mbụ Chipfu,</div>
<div class="q2">bụ Ọkalibe-Kakọta-Ike:</div>
<div class="q">Ọ kwa mbẹdua bụ onye ivuzọ;</div>
<div class="q2">bya abụru onye ikpazụ.</div>
<div class="q">Ọ tọ dụekwa Chileke ọzo,</div>
<div class="q2">dụ nụ; gbahaa mbẹdua.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Ọo ya bụ lẹ-a;</div>
<div class="q2">?bụ onye bẹ unu</div>
<div class="q2">a-nọdu atụ eyeru mu?</div>
<div class="q">G'onye ono pfunaa ya!</div>
<div class="q">G'onye ono menaa</div>
<div class="q2">ya gẹ mu maru;</div>
<div class="q2">g'o doo ya ishi rii</div>
<div class="q2">l'iphu mu!</div>
<div class="q">Mbụ iphe, mekọtakporu nụ;</div>
<div class="q2">eshinu mu meru ndibe</div>
<div class="q2">mu, shi l'ichee.</div>
<div class="q">G'onye ono pfukwaphọ iphe,</div>
<div class="q2">e-mechaa mee nụ;</div>
<div class="q2">mbụ-a; g'ọ k'ọnaa iphe,</div>
<div class="q2">abya ememe.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>G'ẹhu ba nmakwa unu</div>
<div class="q2">anmanma;</div>
<div class="q2">mbụ gẹ ndzụ ba agụkwa</div>
<div class="q2">unu!</div>
<div class="q">?Mu te epfuhaadaru iya</div>
<div class="q2">unu eshi lẹ mbụ;</div>
<div class="q2">mbụ pfua ya raa ya</div>
<div class="q2">arara?</div>
<div class="q">Mbụ-a; ọ kwa unu bụ ndu</div>
<div class="q2">ekebe mu.</div>
<div class="q">?Ọ dụru Chileke ọzo, dụ nụ,</div>
<div class="q2">abụdu mbẹdua?</div>
<div class="q">Waawakwa! Agbara mkpuma</div>
<div class="q2">ọzo ta adụhekwa.</div>
<div class="q">Ọ tọ dụekwa onye ọzo,</div>
<div class="q2">mu maru.<span id="bookmarks8"></span></div>

<div class="s"><div id="s2">Ndu eme kẹ ntẹkpe</div></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Iphe, bụkpoo ndu eme kẹ ntẹkpe g'ẹphe ha ta adụkwa iphe, ẹphe bụ. Tẹme iphe ono, ẹphe sụru l'ọ bụ phẹ ọkpobe iphe ono bụru iphe, adụdu iphe, ọ bụ. Ndu agbaru phẹ ọdzori bụkwa ìshì bẹ ẹphe atsụ. Ọphu ẹphe amadụ iphe; k'ọphu iphere a-dụ phẹ.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>?Bụ onye jejeru je emeta agwa; mbụ kpụa ntẹkpe, adụdu iphe, ọo-barụ iya?<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Lekwa; iphe, bụkpoo ndu ẹphe l'iya swị bẹ e-mechakwaa bụru ndu iphere e-me. Ndu ono, akpụje iya nụ ono bụnu nemadzụ mmanụ bẹ ẹphe bụ. G'ẹphe dzukọbenu bya apfụru hụma l'ee-ye phẹ oke ebvu meru iphere kpua phẹ g'ẹphe ha.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Ọo onye-ụ́zú ewotajẹ anma hụbe l'ọku icheku. L'ọ bya egude ọngu tsua ya gude meta ntẹkpe. Ọ bụru ike-ọkpu iya bẹ oogudeje mee ya. O -menyaa ya; ẹgu gụahaa ya; ike abvụ iya. Teke ọ ngụduru mini; a -nọnyaa; ẹgu mini atsụa ya nkwo mẹe.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Onye ekwo oshi bụ eri bẹ oogudeje atụ̀ nkiya. L'ọ bya egude iphe, aakajẹ iphe kaa gẹ ya e-me iya. L'ọ bya egude ayọ bya ebebashịa ya. Gude kọmupasu mee ya l'ọ dụ gẹ nwoke; mbụ dụkpoo akpabiri gẹ nwoke adụje; woru iya je ebvube l'ụlo-nshi.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Mbụ lẹ-a; o gbutsuru oshi sida; ọzoo oshi sipuresu; ọzokwanu achị, ọ harụ; yẹle oshi ọzo, dụ l'ọswa tụko vua. Ọzoo l'o woru oshi payịnu dzaa; igwe dzee mini mee ya; o vuta.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>L'ọ bụwaruro nemadzụ iphe, oo-gude eshi ite. L'ọ harụ hata iya gude nyaa ọku. L'o gude iya phunwua ọku ghee buredi. Tẹmanu l'o gbutakwa iya phọ gude pyịta agwa wata abarụ ẹja. Mbụ pyịa ntẹkpe phozeaharu iya.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>L'ọ bya ekee nkụ ọbu ẹbo chịta ye l'ọku; shia ya ite. L'ọ hụa ya anụ taa; ẹpho eji iya. L'o gudekwa iya phọ nyaa ọku; l'ọ sụ: “Hm! Nta-a bẹ ẹhu evuwa mu ọku. Mu hụmawaru ọku nyarụ.”<span id="bookmarks16"></span> <a id="v17"></a><span class="v">17</span><span class="vsp">&nbsp;</span>L'ọ bya achịta ọphu phọduru nụ gude mee agwa; mbụ mee ya ntẹkpe; phozeru iya wata iya abarụ ẹja. L'ọ bya epfuahaa nụahaa ya sụ iya: “Dzọtanu mu; ọ kwa ngu bụ Chileke nkemu.”<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Sụ-a; ẹphe ta amakwa iphe; ọphu ọ dụdu iphe, edoje phẹ ẹnya; kẹle a phụchiru phẹ iphe l'ẹnya; k'ọphu ẹphe ta aphụdu ụzo. Tẹme e mechia phẹ egomunggo; g'ọ tọ dụ iphe, e-doje phẹ ẹnya.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Ọphu ọ dụdu onye ọphu asụje gẹ ya rịa ọriri. Mbụ ọphu ọ dụdu onye ọphu iphe edoje ẹnya kẹ g'ọ sụ: “Nta bụ iphe-a, mu hatarụ ye l'ọku-a; bya egude icheku iya ghee buredi-a; bya egude iya hụa anụ taa-a; bụ ọphu phọduru nụ bẹ mu e-gude mee ẹbyi&nbsp;?Bụ kpukurukpu bẹ mu a-wata ephozeru?”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Ọ kwa ńtụ́ bẹ oorije. Ọ bụru obu iya, e dephuru edephu dephuru yẹbedua. Ọ tọ bụdu l'ọo-dụ ike adzọ onwiya. Ọphu ọosudu: “?Ọ kwa l'iphe-a, ya gude l'ẹkutara-a bụ iphe, abụdu ọkpobe iphe?”<span id="bookmarks20"></span></div>

<div class="s"><div id="s3">Chipfu, bụ onye ndzọta  kẹ ndu Ízurẹlu</div></div><span id="bookmarks20"></span><a id="v21"></a>
<div class="q-vv top-spacing"><span class="v">21</span><span class="vsp">&nbsp;</span>“Nyatakwa iphe-a;</div>
<div class="q2">gụbe Jiékọpu;</div>
<div class="q2">mbụ gụbe Ízurẹlu;</div>
<div class="q2">kẹle ọ kwa ngu bụ</div>
<div class="q2">onye-ozi mu.</div>
<div class="q">Ọ kwa mu meru ngu dobe;</div>
<div class="q2">ị bụru onye-ozi mu.</div>
<div class="q">Gụbe Ízurẹlu; mu ta abyakwa</div>
<div class="q2">azọha ngu azọha!<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Mu rwufuwaru emeswe,</div>
<div class="q2">i mesweru mu.</div>
<div class="q">Ọ gbakahụwa g'ẹka igwe</div>
<div class="q2">rwuchaaru erwurwu;</div>
<div class="q2">gbakaa ya.</div>
<div class="q">Mu bya agbaka iphe-ẹji,</div>
<div class="q2">i meru mu; ọ tahụ g'iji,</div>
<div class="q2">kwarụ l'ụtsu atahụje-a.</div>
<div class="q">Lwapfutanụ mu;</div>
<div class="q2">kẹle mu gbafụtawaru ngu.”<span id="bookmarks22"></span></div><span id="bookmarks22"></span><a id="v23"></a>
<div class="q-vv"><span class="v">23</span><span class="vsp">&nbsp;</span>Gụbe imigwe;</div>
<div class="q2">gụnaa ebvu ẹhu-ụtso;</div>
<div class="q2">kẹle o kwa Chipfu mewaru</div>
<div class="q2">iphe-a!</div>
<div class="q">Chia mkpu g'a nụma gụbe</div>
<div class="q2">eliphe, nọ igwe lẹ mkpula!</div>
<div class="q">Unu watanụ agụ ebvu;</div>
<div class="q2">unubẹ úbvú úbvú;</div>
<div class="q2">mẹkpoo unubẹ</div>
<div class="q2">ọswa ọswa; yẹle iphe,</div>
<div class="q2">bụkpoo oshi,</div>
<div class="q2">nọ iya nụ!</div>
<div class="q">Noo kẹle Chipfu gbafụtawaru</div>
<div class="q2">Jiékọpu!</div>
<div class="q">O gudewaa Ízurẹlu goshi</div>
<div class="q2">ọdu-biribiri iya.<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Wakwa iphe, Chipfu epfu baa;</div>
<div class="q2">mbụ onye ono,</div>
<div class="q2">gbafụtaru ngu nụ ono,</div>
<div class="q2">bụkwa iya phọ bụ onye</div>
<div class="q2">kpụru ngu teke ị</div>
<div class="q2">nọkwadu l'ẹpho ono.</div>
<div class="q">Ọ sụru-a: “Ọ kwa mu bụ</div>
<div class="q2">Chipfu;</div>
<div class="q2">onye bụ iya meru</div>
<div class="q2">iphemiphe dobe.</div>
<div class="q">Ọ bụru mu tọsaru eligwe</div>
<div class="q2">nwẹka mu;</div>
<div class="q2">ọ dabyiru swoo;</div>
<div class="q2">bya abụkwaru mu phọ</div>
<div class="q2">tọsaru eliphe l'onwomu.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ọ kwa mu l'emebyije</div>
<div class="q2">iphe-ọhumalenya, ẹphe eme;</div>
<div class="q2">mbụ ndu ono, epfu iphe,</div>
<div class="q2">mu epfuduru ono.</div>
<div class="q">Mu nọdu emejekwaphọ</div>
<div class="q2">ndu aphụ ọphulenya;</div>
<div class="q2">ẹphe abụru ndu</div>
<div class="q2">eme eswe.</div>
<div class="q">Ọ bụ mu alọ-phuje ndu</div>
<div class="q2">maru iphe azụ</div>
<div class="q2">mee mmamiphe phẹ</div>
<div class="q2">l'ọoburu iphe,</div>
<div class="q2">adụdu iphe, ọ bụ.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Opfu, onye ejeru mu</div>
<div class="q2">ozi pfuru bẹ mu emeje</div>
<div class="q2">g'ọ dụ g'o pfuru iya.</div>
<div class="q">Tẹme teke ndu epfuchiru mu</div>
<div class="q2">nụ pfukwarụpho iphe;</div>
<div class="q2">mu emee ya g'ẹphe</div>
<div class="q2">pfuru iya;</div>
<div class="q2">mbụ ndu pfuru opfu</div>
<div class="q2">ẹhu Jierúsalẹmu</div>
<div class="q2">sụ l'ee-mechakwaa buru</div>
<div class="q2">iya eburu ọzo;</div>
<div class="q2">bya epfukwaphọ opfu</div>
<div class="q2">ẹhu mkpụkpu lẹ mkpụkpu,</div>
<div class="q2">nọgbaa l'alị ndu Jiuda</div>
<div class="q2">sụ l'ee-mechakwaa</div>
<div class="q2">kpụkwachaa ya;</div>
<div class="q2">mbụ l'emebyishi ono,</div>
<div class="q2">e mebyishiru iya ono</div>
<div class="q2">bẹ ya e-mechakwaa</div>
<div class="q2">mekwata g'ọ dụ g'o shi dụ.<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Ọo mu sụru ogbu-mini:</div>
<div class="q2">‘Ngwa; tahụ!</div>
<div class="q">Mu e-mekwa gẹ mini,</div>
<div class="q2">nọgbaa</div>
<div class="q2">lẹ nggele ngu tashịhu.’<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Ọo mu pfuru opfu ẹhu</div>
<div class="q2">Sayịrosu sụ l'ọ bụ onye</div>
<div class="q2">echeru mu atụru mu.</div>
<div class="q">L'oo-mekọta iphe,</div>
<div class="q2">dụ mu l'obu g'o mee.</div>
<div class="q">L'ọo-sụ g'a kpụ-phu</div>
<div class="q2">Jierúsalẹmu azụ.</div>
<div class="q">L'ọ byakwapho asụ g'a tụa</div>
<div class="q2">ọkpa-ụlo</div>
<div class="q2">eze-ụlo Chileke.”<span id="bookmarks28"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
