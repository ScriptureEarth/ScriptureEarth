<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Ebvu-ọma 68</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 150 }];
var hasIntro = false;
var baseRef  = "izz-19-PSA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-18-JOB-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-19-PSA-067.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Ebvu-ọma&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;68&nbsp;&nbsp;</a></span>
  <span class="button"><a href='izz-19-PSA-069.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-20-PRO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ebvu-ọma, Dévidi deru  nụ onye-ishi ebvu</div></div><a id="v1"></a>
<div class="m top-spacing">
<div class="c-drop">68</div> Gẹ Chileke zilihu;</div>
<div class="q2 top-spacing">gẹ ndu ọhogu iya agbaa</div>
<div class="q2">nanụ nanụ!</div>
<div class="q">Gẹ ndu ọ dụ ashị shikwa iya</div>
<div class="q2">phọ l'iphu gbalachaa!<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Zikashịnaa phẹ nanụ nanụ;</div>
<div class="q2">gẹ phẹrephere ezikashịje</div>
<div class="q2">ẹnwuru-ọku-a.</div>
<div class="q">Ọo g'ụ̀nwù adazehuje lẹ</div>
<div class="q2">mgboru ọku-a</div>
<div class="q2">bụ gẹ ndu ẹjo-iphe a-la l'iyi</div>
<div class="q2">l'iphu Chileke.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Obenu lẹ ndu pfụberekoto bẹ</div>
<div class="q2">ẹhu a-tsọ ụtso.</div>
<div class="q">Ẹphe a-nọdu ete ẹswa l'iphu</div>
<div class="q2">Chileke.</div>
<div class="q">Ẹphe egude ẹhu-ụtso tee ẹswa</div>
<div class="q2">teshia ya ike.<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>Unu gụa ebvu nụ Chileke;</div>
<div class="q2">gụa ebvu gude tua ya</div>
<div class="q2">ẹpha!</div>
<div class="q">Unu kutsee onye ono,</div>
<div class="q2">anọduje l'ụgbo-ịnya</div>
<div class="q2">iya agba l'urwukpu</div>
<div class="q2">onoya.</div>
<div class="q">Ẹpha iya bụ Chipfu;</div>
<div class="q2">unu nọdukwa iya l'iphu</div>
<div class="q2">tee ẹswa.<span id="bookmarks4"></span></div><span id="bookmarks4"></span><a id="v5"></a>
<div class="q-v"><span class="v">5</span><span class="vsp">&nbsp;</span>Chileke nọ l'ibe iya,</div>
<div class="q2">dụ nsọ bụru Nna ndu</div>
<div class="q2">enwedu nna;</div>
<div class="q2">bya abụru onye agbajẹru</div>
<div class="q2">ụnwanyi,</div>
<div class="q2">ji phẹ anọedu ọdzori.<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Chileke ewojeru ndu bụ</div>
<div class="q2">nkịnyi doo l'ipfu l'ipfu;</div>
<div class="q2">tẹme ọ nọdu edufutajẹ</div>
<div class="q2">ndu a tụru mkpọro</div>
<div class="q2">l'ụlo-mkpọro.</div>
<div class="q">Obenu lẹ ndu kwefuru iya</div>
<div class="q2">ike bụ l'alị,</div>
<div class="q2">ẹjo anwụ echi bẹ ẹphe</div>
<div class="q2">bu.<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>Gụbe Chileke;</div>
<div class="q2">teke ị gbẹshiru duta ndu</div>
<div class="q2">nkengu;</div>
<div class="q2">duru phẹ ghaa alị,</div>
<div class="q2">dabyiru mgbegere;<span id="bookmarks7"></span></div><span id="bookmarks7"></span><a id="v8"></a>
<div class="q2-v"><span class="v">8</span><span class="vsp">&nbsp;</span>bẹ alị nmarụ jiijiijii.</div>
<div class="q">Igwe bya edzee mini l'iphu</div>
<div class="q2">gụbe Chileke, bụ onye</div>
<div class="q2">kẹ Sayịnayi;</div>
<div class="q2">mbụ gụbe Chileke kẹ</div>
<div class="q2">Ízurẹlu.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Gụbe Chileke;</div>
<div class="q2">ọo ngu dzeru ogbodogo</div>
<div class="q2">mini;</div>
<div class="q2">gude gbaa alị-ihe ngu</div>
<div class="q2">unme teke ike bvụru</div>
<div class="q2">iya.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ndibe ngu bya alaa l'ime iya</div>
<div class="q2">je eburu;</div>
<div class="q2">tẹme i shi l'ikpoto iphe,</div>
<div class="q2">i nweru nụ ndu ụkpa iphe,</div>
<div class="q2">mkpa iya dụru phẹ.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Ọ bụ-a epfupfu,</div>
<div class="q2">Chipfu pfuru opfu ọbu;</div>
<div class="q2">a dụ igwerigwe mee g'a</div>
<div class="q2">madzuru iphe,</div>
<div class="q2">o pfuru.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ọ sụru: “Ndu eze mẹ ndu ojọgu</div>
<div class="q2">unu mee ẹgwegwa</div>
<div class="q2">gude ọso gbafụ!”</div>
<div class="q">Ụnwanyi, kụru l'unuphu;</div>
<div class="q2">wụfuta bya ekee iphe,</div>
<div class="q2">a kwatarụ l'ọkwata.<span id="bookmarks12"></span></div><span id="bookmarks12"></span><a id="v13"></a>
<div class="q2-vv"><span class="v">13</span><span class="vsp">&nbsp;</span>Ndu ono shi zẹshia l'ọdu</div>
<div class="q2">atụru dụ gẹ ndo,</div>
<div class="q2">a wụkotaru ǹkù iya</div>
<div class="q2">mkpọla-ọchaa;</div>
<div class="q2">bya egude mkpọla-ododo</div>
<div class="q2">mekọta ẹba iya;</div>
<div class="q2">ọ nọdu egbu nwịinwii.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Teke</div>
<div class="q2">Ọkalibe-kangokọtaru-nụ</div>
<div class="q2">chịkashiru ndu eze</div>
<div class="q2">l'alị ono</div>
<div class="q2">bẹ ọ dụepho</div>
<div class="q2">g'aka-mini-sunoo,</div>
<div class="q2">dashịru l'eli úbvú</div>
<div class="q2">Zalụmonu.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Úbvú úbvú, nọgbaa lẹ</div>
<div class="q2">Beshanu bụgbaa oke úbvú,</div>
<div class="q2">parụ ẹka;</div>
<div class="q2">mbụ l'úbvú Beshanu bụ</div>
<div class="q2">úbvú, nwegbaarụ mpfụkashi.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Unubẹ eze úbvú,</div>
<div class="q2">nwegbaarụ mpfụkashi;</div>
<div class="q">?Dẹnu g'ọ nwụru unu</div>
<div class="q2">ejiru úbvú Chileke</div>
<div class="q2">ijiẹnya?</div>
<div class="q">Mbụ úbvú ono, Chipfu,</div>
<div class="q2">bụ Chileke họtaru</div>
<div class="q2">je eburu bụru eze ndibe</div>
<div class="q2">iya jasụ l'ojejoje ono.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ụgbo-ịnya kẹ Chileke bụkwa</div>
<div class="q2">ụnu-kụru-ụnu.</div>
<div class="q">Nnajịuphu shi lẹ Sayịnayi</div>
<div class="q2">bya ibe iya;</div>
<div class="q2">ẹka o doberu nsọ,</div>
<div class="q2">bụ úbvú Zayọnu.<span id="bookmarks17"></span></div><span id="bookmarks17"></span><a id="v18"></a>
<div class="q-vv"><span class="v">18</span><span class="vsp">&nbsp;</span>Teke ono, ị gbẹshiru lashịa</div>
<div class="q2">l'ephekerephe ono bẹ i</div>
<div class="q2">dutaru igwerigwe ndu</div>
<div class="q2">ị kpụru lẹ ndzụ lashịa.</div>
<div class="q">Ndiphe gwerụ iphe nụ ngu kẹ</div>
<div class="q2">mmanụ;</div>
<div class="q2">mbụ je akpachaa lẹ ndu</div>
<div class="q2">shi anọduje ekwefụru</div>
<div class="q2">ngu ike;</div>
<div class="q2">k'ọphu gụbe Chipfu,</div>
<div class="q2">bụ Chileke a-nọdu</div>
<div class="q2">l'echilabọ phẹ.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>G'ajaja bụru kẹ Nnajịuphu;</div>
<div class="q2">mbụ Chileke ọphu bụ onye</div>
<div class="q2">ndzọta anyi;</div>
<div class="q2">bya abụru onye evutaje</div>
<div class="q2">ivu ẹhu anyi vuru</div>
<div class="q2">mbọku-mbọku.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Chileke anyi bụ Chileke,</div>
<div class="q2">adzọje ndzụ.</div>
<div class="q">Ọ bụru l'ẹka Chipfu,</div>
<div class="q2">bụ Nnajịuphu ono bẹ</div>
<div class="q2">eeshije nahụ anwụhu.<span id="bookmarks20"></span></div><span id="bookmarks20"></span><a id="v21"></a>
<div class="q-vv"><span class="v">21</span><span class="vsp">&nbsp;</span>Chileke e-chikpọshi ndu</div>
<div class="q2">ọhogu iya ishi;</div>
<div class="q2">mbụ okpokoro ishi ndu</div>
<div class="q2">emekwadu ẹjo-ememe.<span id="bookmarks21"></span></div><span id="bookmarks21"></span><a id="v22"></a>
<div class="q-vv"><span class="v">22</span><span class="vsp">&nbsp;</span>Nnajịuphu sụru: “Mu e-shi</div>
<div class="q2">lẹ Beshanu duta unu</div>
<div class="q2">duphuta azụ.</div>
<div class="q">Mu e-je l'ọhu eze-ẹnyimu je</div>
<div class="q2">agụta unu gude lwa;<span id="bookmarks22"></span></div><span id="bookmarks22"></span><a id="v23"></a>
<div class="q2-vv"><span class="v">23</span><span class="vsp">&nbsp;</span>k'ọphu unu a-bya azọo</div>
<div class="q2">ndu ọhogu unu</div>
<div class="q2">pyakapyaka.</div>
<div class="q">Nkụta unu eketakwaphọ oke</div>
<div class="q2">ọphu rwuberu phẹ nụ.”<span id="bookmarks23"></span></div><span id="bookmarks23"></span><a id="v24"></a>
<div class="q-vv"><span class="v">24</span><span class="vsp">&nbsp;</span>Gụbe Chileke;</div>
<div class="q2">onyemonye gbẹwaa nta-a</div>
<div class="q2">hụma gẹ ndibe ngu dzeberu</div>
<div class="q2">awụ alwa;</div>
<div class="q2">mbụ lẹ ndibe Chileke,</div>
<div class="q2">bụ eze mu dzebewaru</div>
<div class="q2">awụ ala l'ụlo iya,</div>
<div class="q2">dụ nsọ.<span id="bookmarks24"></span></div><span id="bookmarks24"></span><a id="v25"></a>
<div class="q-vv"><span class="v">25</span><span class="vsp">&nbsp;</span>Ndu nọ l'iphu bụ ndu agụru</div>
<div class="q2">phẹ ebvu.</div>
<div class="q">Ndu etso ndu k'ono bụru ndu</div>
<div class="q2">akpọ une eye iya.</div>
<div class="q">Akatikpo ụnwumgboko,</div>
<div class="q2">nọdu akụkwapho nkwa</div>
<div class="q2">etso phẹ.<span id="bookmarks25"></span></div><span id="bookmarks25"></span><a id="v26"></a>
<div class="q-vv"><span class="v">26</span><span class="vsp">&nbsp;</span>Janaa Chileke ajaja</div>
<div class="q2">l'edzudzu-ọha!</div>
<div class="q">Jaa Chipfu ajaja l'echi</div>
<div class="q2">ẹka ndu Ízurẹlu</div>
<div class="q2">dzukọberu!<span id="bookmarks26"></span></div><span id="bookmarks26"></span><a id="v27"></a>
<div class="q-vv"><span class="v">27</span><span class="vsp">&nbsp;</span>Sụ-a; ndu edu phẹ nụ bụ</div>
<div class="q2">ọkpa-ipfu Benjiaminu,</div>
<div class="q2">bụ ọkpa-ipfu kẹ nwata.</div>
<div class="q">Ndu-ishi ọkpa-ipfu Jiuda;</div>
<div class="q2">waa kẹ Zebulọnu;</div>
<div class="q2">waa kẹ Nafụtali nọdu</div>
<div class="q2">eze gbiigbiigbi</div>
<div class="q2">etso phẹ.<span id="bookmarks27"></span></div><span id="bookmarks27"></span><a id="v28"></a>
<div class="q-vv"><span class="v">28</span><span class="vsp">&nbsp;</span>Gụbe Chileke;</div>
<div class="q2">rụkotanu ike ngu!</div>
<div class="q">Goshinu anyi ọkpehu</div>
<div class="q2">ngu Chileke;</div>
<div class="q2">mbụ ike ono, i shi</div>
<div class="q2">gudehawaa ree ire l'opfu</div>
<div class="q2">ẹhu anyi ono.<span id="bookmarks28"></span></div><span id="bookmarks28"></span><a id="v29"></a>
<div class="q-vv"><span class="v">29</span><span class="vsp">&nbsp;</span>Ndu eze e-gude k'eze-ụlo ngu,</div>
<div class="q2">nọ lẹ Jierúsalẹmu bya</div>
<div class="q2">emeeru ngu iphe-ọma.<span id="bookmarks29"></span></div><span id="bookmarks29"></span><a id="v30"></a>
<div class="q-vv"><span class="v">30</span><span class="vsp">&nbsp;</span>Baarụ ẹjo-oke-agiyi ono,</div>
<div class="q2">nọ l'èjì ono mba;</div>
<div class="q2">mbụ ọha ono,</div>
<div class="q2">achị ndiphe kpabẹkpabe</div>
<div class="q2">g'oke-eswi,</div>
<div class="q2">eme ẹna achị nweswi</div>
<div class="q2">ọso ono;</div>
<div class="q2">jasụ teke onyemonye</div>
<div class="q2">ewoze onwiya alị;</div>
<div class="q2">gude mkpọla-ọchaa</div>
<div class="q2">bya l'iphu ngu.</div>
<div class="q">Chịkashia ndu ono,</div>
<div class="q2">alwụ ọgu anọduje</div>
<div class="q2">agụ g'ẹgu-nri ono!<span id="bookmarks30"></span></div><span id="bookmarks30"></span><a id="v31"></a>
<div class="q-vv"><span class="v">31</span><span class="vsp">&nbsp;</span>Ndu-ishi Ijiputu;</div>
<div class="q2">waa ndu Kushi bẹ a-bya</div>
<div class="q2">achị-liaru Chileke ẹka.<span id="bookmarks31"></span></div><span id="bookmarks31"></span><a id="v32"></a>
<div class="q-vv"><span class="v">32</span><span class="vsp">&nbsp;</span>Unu gụa ebvu nụ Chileke;</div>
<div class="q2">unubẹ alị-eze</div>
<div class="q2">ụnwu-eliphe l'ophu!</div>
<div class="q">Unu gụa ebvu gude tua</div>
<div class="q2">Nnajịuphu ẹpha!<span id="bookmarks32"></span></div><span id="bookmarks32"></span><a id="v33"></a>
<div class="q-vv"><span class="v">33</span><span class="vsp">&nbsp;</span>Unu gụa ya nụ onye ono,</div>
<div class="q2">anọduje l'ụgbo-ịnya</div>
<div class="q2">iya agba l'ephekerephe</div>
<div class="q2">urwukpu ichee ono;</div>
<div class="q2">mbụ onye egudeje</div>
<div class="q2">oke olu tụa egbigwe.<span id="bookmarks33"></span></div><span id="bookmarks33"></span><a id="v34"></a>
<div class="q-vv"><span class="v">34</span><span class="vsp">&nbsp;</span>Unu tụa ọnu g'ike Chileke</div>
<div class="q2">habe shii;</div>
<div class="q2">mbụ onye akpabiri iya</div>
<div class="q2">tụkoru Ízurẹlu sweta;</div>
<div class="q2">onye bụ akpaminigwe</div>
<div class="q2">egoshi g'ike iya habe shii.<span id="bookmarks34"></span></div><span id="bookmarks34"></span><a id="v35"></a>
<div class="q-vv"><span class="v">35</span><span class="vsp">&nbsp;</span>Gụbe Chileke;</div>
<div class="q2">ị dụ ebvu l'ụlo ngu,</div>
<div class="q2">dụ nsọ.</div>
<div class="q">Ọo gụbe Chileke ndu Ízurẹlu</div>
<div class="q2">emeje g'ike dụ ndibe ngu;</div>
<div class="q2">ọkpehu adụ phẹ.</div>
<div class="q">G'ajaja bụru kẹ Chileke!<span id="bookmarks35"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
