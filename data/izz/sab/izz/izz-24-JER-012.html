<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Jieremaya 12</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 52 }];
var hasIntro = false;
var baseRef  = "izz-24-JER-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-23-ISA-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-24-JER-011.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Jieremaya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;12&nbsp;&nbsp;</a></span>
  <span class="button"><a href='izz-24-JER-013.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-25-LAM-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Jieremaya agụ aphụ</div></div><a id="v1"></a>
<div class="m top-spacing">
<div class="c-drop">12</div> Gụbe Chipfu; ọ tọ dụdu</div>
<div class="q2 top-spacing">teke ị bụedupho onye</div>
<div class="q2">pfụberekoto;</div>
<div class="q2">jasụkpoo lẹ gẹ mu echi</div>
<div class="q2">ngu opfu-a.</div>
<div class="q">Ọle ọ bụ; mu e-pfukwaru ngu</div>
<div class="q2">phọ k'ikpe, pfụru ọto,</div>
<div class="q2">iikpeje.</div>
<div class="q">Sụa;&nbsp;?bụ gụnu kparụ iphe,</div>
<div class="q2">ụpete agbaru ndu</div>
<div class="q2">ẹjo-iphe l'ụzo phẹ?</div>
<div class="q">Mbụ-a;&nbsp;?bụ gụnu kparụ iphe,</div>
<div class="q2">ẹhu adụje ndu e gudedu</div>
<div class="q2">ire phẹ ẹka guu?<span id="bookmarks1"></span></div><span id="bookmarks1"></span><a id="v2"></a>
<div class="q-v"><span class="v">2</span><span class="vsp">&nbsp;</span>Ọo ngu dzarụ phẹ;</div>
<div class="q2">ẹphe gbaa ọgbarabvu;</div>
<div class="q2">bya evua mịahaa amịmi.</div>
<div class="q">Ẹphe akpụjeru ngu l'ọnu</div>
<div class="q2">tekenteke.</div>
<div class="q">Obenu l'o to rwujedu phẹ l'obu.<span id="bookmarks2"></span></div><span id="bookmarks2"></span><a id="v3"></a>
<div class="q-v"><span class="v">3</span><span class="vsp">&nbsp;</span>Obenu lẹ mbẹdua bẹ gụbe</div>
<div class="q2">Chipfu maru.</div>
<div class="q">Ịihumaje mu; tẹme ị nọdu</div>
<div class="q2">enyochajẹ ọriri,</div>
<div class="q2">mu arịru ngu enyocha.</div>
<div class="q">Kpụtanu phẹ kpụfu g'atụru,</div>
<div class="q2">a kpụ eje egbugbu!</div>
<div class="q">Wonụru phẹ dobe iche</div>
<div class="q2">kwabẹru mbọku,</div>
<div class="q2">aa-phụ phẹ!<span id="bookmarks3"></span></div><span id="bookmarks3"></span><a id="v4"></a>
<div class="q-v"><span class="v">4</span><span class="vsp">&nbsp;</span>?Bụ jasụ teke ole bẹ alị a-gụ</div>
<div class="q2">aphụ gụ-beru; mbụ ẹswa,</div>
<div class="q2">nọgbaa l'alị</div>
<div class="q2">akpọshihukota nkụ?</div>
<div class="q">Ọ bụru iphe, kparụ iya nụ bụ</div>
<div class="q2">lẹ ndu bu iya nụ bụ</div>
<div class="q2">ndu eme ẹjo-iphe;</div>
<div class="q2">o mee ụnwu anụ mẹ ụnwu</div>
<div class="q2">ẹnu; ẹphe lakọta l'iswi.</div>
<div class="q">Ọphu kachaakpọnu bụ lẹ</div>
<div class="q2">ndu ono bụ iphe,</div>
<div class="q2">ẹphe epfu bụ:</div>
<div class="q">“Ọ tọo hụmakwa iphe,</div>
<div class="q2">e-mechaa mee anyi.”<span id="bookmarks4"></span></div>

<div class="s"><div id="s2">Ọnu, Chileke yeru</div></div><span id="bookmarks4"></span><a id="v5"></a>
<div class="q-v top-spacing"><span class="v">5</span><span class="vsp">&nbsp;</span>“Ọ -bụru lẹ gụ lẹ ndu gude</div>
<div class="q2">ọkpa gbaru ọso;</div>
<div class="q2">ẹphe lọo ngu phelephele;</div>
<div class="q2">bụ-chia ndu ọphu gude</div>
<div class="q2">ịnya bẹ gụ l'ẹphe sụru</div>
<div class="q2">atụtu?</div>
<div class="q">Ọzo bụ lẹ-a; ọ -bụru l'ụpfu</div>
<div class="q2">adụ ngu l'alị,</div>
<div class="q2">adụdu iphe dụ iya nụ;</div>
<div class="q2">?dẹnu g'ii-shi mekọta</div>
<div class="q2">iya l'ọswa ono,</div>
<div class="q2">nọ lẹ mgboru ẹnyimu</div>
<div class="q2">Jiọ́danu ono?<span id="bookmarks5"></span></div><span id="bookmarks5"></span><a id="v6"></a>
<div class="q-v"><span class="v">6</span><span class="vsp">&nbsp;</span>Mbụ-a; unwune ngu nwoke;</div>
<div class="q2">mbụ ndu unu ẹphe shi</div>
<div class="q2">l'unuphu lanụ;</div>
<div class="q2">ẹphebedua deru ngu</div>
<div class="q2">ye g'e gbua.</div>
<div class="q">Ẹphe woliru olu ara g'e mee</div>
<div class="q2">ngu iphe,</div>
<div class="q2">a-tsụru ngu nụ.</div>
<div class="q">Ba adakobekwa phẹ;</div>
<div class="q2">m'obeta ẹphe nọdu</div>
<div class="q2">epfuru ngu opfu</div>
<div class="q2">ọma!”<span id="bookmarks6"></span></div><span id="bookmarks6"></span><a id="v7"></a>
<div class="q-v"><span class="v">7</span><span class="vsp">&nbsp;</span>“Mu gbadowaru ndu ọnu-ụlo mu.</div>
<div class="q">Mu gwọbewaru ndu ono,</div>
<div class="q2">bụ okiphe mu ono.</div>
<div class="q">Ndu ono, dụ mu l'obu ono</div>
<div class="q2">bẹ mu yeakwaru l'ẹka</div>
<div class="q2">ndu ọhogu phẹ.<span id="bookmarks7"></span></div><span id="bookmarks7"></span><a id="v8"></a>
<div class="q-v"><span class="v">8</span><span class="vsp">&nbsp;</span>Okiphe mụbe Chileke ono</div>
<div class="q2">byaakwaru bya adụ</div>
<div class="q2">mu g'oduma, bu l'ọswa.</div>
<div class="q">Ọonoduje agbọru mu ụja.</div>
<div class="q">Ọ bụru iphe ono meru</div>
<div class="q2">g'o gude ọ dụ mu ashị.<span id="bookmarks8"></span></div><span id="bookmarks8"></span><a id="v9"></a>
<div class="q-v"><span class="v">9</span><span class="vsp">&nbsp;</span>Ndu ono, bụ okiphe mu ono;</div>
<div class="q2">dụwaa mu g'ẹnu,</div>
<div class="q2">vọru kịdikidi,</div>
<div class="q2">bụ ẹnu, erije anụ ẹnu ọzo;</div>
<div class="q2">ụnwu-ẹnu ọzo</div>
<div class="q2">erijekwaphọ anụ ibiya</div>
<div class="q2">nọ-phee ya mgburugburu</div>
<div class="q2">abya iya etso ọgu.</div>
<div class="q">Ẹphe je atụko iphe,</div>
<div class="q2">bụkpoo anụ,</div>
<div class="q2">bu l'ẹgbudu rwukọo</div>
<div class="q2">g'ẹphe bya avụa anụ</div>
<div class="q2">iya kpatakpata!<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ikpoto ndu eche atụru</div>
<div class="q2">mebyishiwaru</div>
<div class="q2">opfu-vayịnu mu.</div>
<div class="q">Tẹme ẹphe gude ọkpa zọo</div>
<div class="q2">opfu mu pyakapyaka.</div>
<div class="q">Ẹguru opfu mu ono bẹ</div>
<div class="q2">ẹphe meru;</div>
<div class="q2">ọ bụru echiẹgu,</div>
<div class="q2">dabyiru kẹ mmanụ.<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>E meru iya; ọ bụru</div>
<div class="q2">okorobo-ẹgu.</div>
<div class="q">Eshinu ọ bụ okorobo-ẹgu;</div>
<div class="q2">ọ gụahaa aphụ</div>
<div class="q2">rakuahaa mu.</div>
<div class="q">Mbụ l'alị ono l'ophu bẹ</div>
<div class="q2">e meru;</div>
<div class="q2">ọ bụru okorobo-ẹgu;</div>
<div class="q2">ọphu ọ dụdu onye</div>
<div class="q2">akpa iya ishi.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Ndu mgbupya zeru</div>
<div class="q2">gbiigbiigbi bya</div>
<div class="q2">asọpyabe nggeregede,</div>
<div class="q2">nọgbaa l'echiẹgu.</div>
<div class="q">Ogu-echi Chipfu e-shi l'ishi</div>
<div class="q2">alị-a ishi lanụ sụa</div>
<div class="q2">nemadzụ pyaapyaa</div>
<div class="q2">jasụ l'ishi iya ọphuu;</div>
<div class="q2">ọphu ọ dụdu m'onye lanụ,</div>
<div class="q2">ẹhu adụ guu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Ẹphe kụru witi; ọle iphe,</div>
<div class="q2">ẹphe mechaarụ kpata</div>
<div class="q2">bụ obvu obvu.</div>
<div class="q">Ẹphe sekashịru onwophẹ</div>
<div class="q2">l'akanya;</div>
<div class="q2">ọle ọ tọ dụdu iphe,</div>
<div class="q2">ẹphe setarụ.</div>
<div class="q">Iphere iphe, ẹphe kpatarụ</div>
<div class="q2">l'opfu phẹ nọdu</div>
<div class="q2">adụje phẹ.</div>
<div class="q">Ọ bụru ẹka ẹhu eghu Chipfu</div>
<div class="q2">eghu.”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Wakwa iphe, Chipfu epfu baa: “Ọ -bụru kẹ ndu iwe ono, bụ obutobu mu ono g'ẹphe ha; mbụ ndu ono, denyiru ẹka l'okiphe, mu hẹru ndibe mu, bụ ndu Ízurẹlu g'ọ bụru okiphe phẹ ono; lekwa lẹ ndu ono bẹ mu e-phefu ephefu l'alị phẹ. Mu abyakwaphọ ephefu ndu Jiuda g'ẹphe ba nọhe l'echilabọ phẹ.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Teke mu phefuchaẹru phẹ phọ; mu abya aphụaru phẹ obu-imemini; duphutachaa phẹ azụ nanụnanu g'ẹphe haa; g'ẹphe lwaphuta azụ l'okiphe phẹ ono;<span id="bookmarks15"></span> <a id="v16"></a><span class="v">16</span><span class="vsp">&nbsp;</span>gude ẹpha mu riaha angụ sụ: ‘Eshinu Chipfu nọ ndzụ g'ọ nọ iya-a’; ẹgube ono, ẹphe shiwaa zia ndibe mu ẹphe shi egudeje agwa, bụ Balụ eri angụ ono; bẹ ẹphe a-ngụkwaru angụru l'echilabọ ndibe mu.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Obenu teke ọ bụ l'o nweru ọha, ete ekwedu ngabẹ nchị bẹ mu e-phefukpọe phẹ phọ rengurengu woru phẹ mebyishia. Nokwa iphe, Chipfu eepfu.”<span id="bookmarks17"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
