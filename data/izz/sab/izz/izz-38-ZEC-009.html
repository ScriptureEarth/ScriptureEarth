<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Zekaraya 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 14 }];
var hasIntro = false;
var baseRef  = "izz-38-ZEC-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-37-HAG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-38-ZEC-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Zekaraya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='izz-38-ZEC-010.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-39-MAL-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Ikpe, ee-kpe ndu ọhogu Ízurẹlu</div></div><a id="v1"></a>
<div class="m">
<div class="c-drop">9</div> Ọwaa bụ ozi, Chipfu ziru zidoru ndu alị Hadụraku; tẹme o gbupyabẹwaa mkpụkpu Damasụkosu; kẹle ẹnya ndiphe; mẹkpoo ẹnya ọkpa-ipfu l'ọkpa-ipfu Ízurẹlu l'ophu bụkota lẹ Chipfu bẹ ọ nọwaa.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Oopfukwaphọ iphe, oo-me mkpụkpu Hamatu, bụ ndu ẹphe l'ẹphe maru oke; mẹkwapho mkpụkpu Taya yẹe mkpụkpu Sayịdonu; mbụkpokwaa ẹphebedua ono, maru iphe ntụmatu ono.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Ndu Taya kpụakwaru mkpụkpu phẹ kpụshia ya ike. Mkpọla-ọchaa bẹ ẹphe kpawaru kụbe g'onye kpokọberu urwuku; bya akụbe mkpọla-ododo g'onye kụberu ọzu l'agụga gbororo.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Obenu lẹ Nnajịuphu a-nafụ phẹ iphe, bụ nkephẹ; bya enwuru ẹku phẹ ye l'eze-ẹnyimu. Ọku etsua mkpụkpu Taya ono tsufu.<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Ndu mkpụkpu Ashikelọnu a-hụma iya; ndzụ erwuta phẹ; ndu mkpụkpu Gaza ahụma iya terwuhu lẹ ndzụ-agụgu. Nokwaphọ g'ọo-dụ ndu Ẹkuronu; kẹle iphe, ẹphe shi ele ẹnya iya a-la pyẹtee. Ndu Gaza bẹ onye eze phẹ a-la l'iswi; l'a gbakahụ lẹ Ashikelọnu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ọ bụru ndu alị ọzo e-buchi mkpụkpu Ashịdodu; mu emee g'eku-onwonye ndu Filisitayinu bụru bugemu.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Mee-iphe ono, ẹphe angụje ono bẹ mu a-nafụ phẹ; mu anyashịa phẹ nri ono, e merwuru emerwụ ono, nyakaaru phẹ l'eze ono; nwa ndu ọphu phọduru nụ lẹ ndu ono; anọdu-doru Chileke anyi; bụru ndu a-dụwaa g'ipfu ẹka phẹ l'alị Jiuda; ndu Ẹkuronu abyakpọro adụ gẹ ndu Jiebusu.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Obenu lẹ ndibe mu bẹ mu a-nọdu adzọje l'ẹ́ká ndu ojọgu, azọ garamugaramu agha ono; ọphu ndu ewere abyadụ agbabaa ndibe mu ophorokpo; kẹle nta-a bẹ mu gudewaa ẹnya mu hụma g'ẹphe ejebe iphe-ẹhuka.<span id="bookmarks8"></span></div>

<div class="s"><div id="s2">Abyabya eze ndu Zayọnu</div></div><span id="bookmarks8"></span><a id="v9"></a>
<div class="q-v top-spacing"><span class="v">9</span><span class="vsp">&nbsp;</span>Gụbe nwada Zayọnu;</div>
<div class="q2">tekwaa ẹswa teshia</div>
<div class="q2">ya ike!</div>
<div class="q">Gụa ebvu ẹhu-ụtso;</div>
<div class="q2">gụbe nwada Jierúsalẹmu!</div>
<div class="q">Lekwa; onye bụru ngu</div>
<div class="q2">eze abyapfutaakwa ngu.</div>
<div class="q">Ọ bụ onye pfụberekoto;</div>
<div class="q2">tẹme ọ nọdu adzọje</div>
<div class="q2">nemadzụ.</div>
<div class="q">O wozetaru onwiya alị;</div>
<div class="q2">nọdu l'eli</div>
<div class="q2">nkapfụ-ịgara agba</div>
<div class="q2">abya;</div>
<div class="q2">mbụ l'eli nwa nkapfụ-ịgara</div>
<div class="q2">ọbu.<span id="bookmarks9"></span></div><span id="bookmarks9"></span><a id="v10"></a>
<div class="q-vv"><span class="v">10</span><span class="vsp">&nbsp;</span>Ndu Ifuremu bẹ mu a-nafụ</div>
<div class="q2">ụgbo-ịnya-ọgu phẹ;</div>
<div class="q2">mu anafụkwapho ndu</div>
<div class="q2">Jierúsalẹmu ịnya,</div>
<div class="q2">aagbajẹ alwụ ọgu.</div>
<div class="q">L'a gbajia ụta, e gude eje ọgu.</div>
<div class="q">L'ọ raa ya arara sụ g'ẹhu</div>
<div class="q2">dụkwa ọhamoha guu.</div>
<div class="q">Abụ eze nkiya e -shi</div>
<div class="q2">l'eze-ẹnyimu ọwa dasweru</div>
<div class="q2">eze-ẹnyimu ọzo.</div>
<div class="q">L'o shikwaphọ l'ẹnyimu</div>
<div class="q2">Yufurétisu nọo jasụ</div>
<div class="q2">l'ẹka igwe beru alị beru.<span id="bookmarks10"></span></div>

<div class="s"><div id="s3">Ee-dophu ndibe Chileke azụ  l'ọnodu phẹ</div></div><span id="bookmarks10"></span><a id="v11"></a>
<div class="q-vv top-spacing"><span class="v">11</span><span class="vsp">&nbsp;</span>“A -bya lẹ gụbedua;</div>
<div class="q2">mu e-gude kẹ mee ono,</div>
<div class="q2">mu lẹ ngu gude gbaa</div>
<div class="q2">ndzụ ono haa ndibe ngu,</div>
<div class="q2">nọ lẹ mkpọro l'ime iduma,</div>
<div class="q2">mini adụdu ono;</div>
<div class="q2">mee phẹ;</div>
<div class="q2">ẹphe enweru onwophẹ.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>Unu laphu azụ l'ẹka ono,</div>
<div class="q2">unu kpụshiru ike ono;</div>
<div class="q2">unubẹ ndu mkpọro ono,</div>
<div class="q2">ẹnya dụ l'ụzo ono!</div>
<div class="q">Mbụ lẹ nta-a bẹ mu arakwa</div>
<div class="q2">iya arara</div>
<div class="q2">lẹ mu a-nụ unu iphe,</div>
<div class="q2">ha g'iphe, unu shi</div>
<div class="q2">nwehawarụ ugbo ẹbo;<span id="bookmarks12"></span></div><span id="bookmarks12"></span><a id="v13"></a>
<div class="q2-vv"><span class="v">13</span><span class="vsp">&nbsp;</span>kẹle mu e-woru ndu Jiuda</div>
<div class="q2">kwee g'onye kweru ụta;</div>
<div class="q2">mu eworu ndu Ifuremu</div>
<div class="q2">mee g'ọ bụru apfụ,</div>
<div class="q2">e gude agba ụta ọbu.</div>
<div class="q">Mu a-kpatsu ndibe gụbe</div>
<div class="q2">Zayọnu g'ẹphe dapfu</div>
<div class="q2">ndibe gụbe Gurisu.</div>
<div class="q">Mu emee ngu g'ị du</div>
<div class="q2">g'ogu-echi,</div>
<div class="q2">onye dụ ike l'ọgu pa.”<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Noo teke Chipfu a-byapyabẹ</div>
<div class="q2">phẹ.</div>
<div class="q">Apfụ iya eziahaa phaaphaa</div>
<div class="q2">g'ebemu-igwe.</div>
<div class="q">Nnajịuphu, bụ Chipfu abya</div>
<div class="q2">eworu opu-ọgu gbua.</div>
<div class="q">Ọ bụru oke phẹrephere,</div>
<div class="q2">shi ndọhali bẹ oo-gude</div>
<div class="q2">eje.<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọ bụru Chipfu,</div>
<div class="q2">bụ Ọkalibe-Kakọta-Ike</div>
<div class="q2">e-gbobuta phẹ.</div>
<div class="q">Ẹphe a-nọdu atsụ ndu ọhogu</div>
<div class="q2">phẹ ọtsu-ẹpfu;</div>
<div class="q2">alwụ phẹ alwụ-kpe</div>
<div class="q2">phẹ.</div>
<div class="q">Ọ bụru iphe, ẹphe e-gude</div>
<div class="q2">eme iya bụ mkpuma</div>
<div class="q2">rọbo agbagba phẹ.</div>
<div class="q">Ẹphe a-ngụ iphe,</div>
<div class="q2">aangụ angụngu;</div>
<div class="q2">aba gẹ ndu mẹe atsụ.</div>
<div class="q">Ẹphe ejije pyịmu g'ochi,</div>
<div class="q2">eegudeje ephe mee</div>
<div class="q2">l'agụga ọru-ngwẹja</div>
<div class="q2">Chileke.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>Ọ bụru Chipfu, bụ Chileke</div>
<div class="q2">phẹ a-nọdu adzọ phẹ</div>
<div class="q2">m'o -rwua mbọku ono;</div>
<div class="q2">eshinu ẹphe dụ</div>
<div class="q2">g'iphe-edobe iya bya</div>
<div class="q2">abụru ndibe iya.</div>
<div class="q">Ẹphe a-gbajẹ kpịngu l'alị</div>
<div class="q2">iya g'igopoto,</div>
<div class="q2">nọ l'eli okpu-eze.<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Lewarọ! Ọ dụnukaru ree</div>
<div class="q2">tẹme ọ manụka mma.</div>
<div class="q">Ereshi l'a-nọdu eme</div>
<div class="q2">g'ụnwokorobya phẹ</div>
<div class="q2">bụru ndu nweru iphe</div>
<div class="q2">shii;</div>
<div class="q2">mẹe-ọphuu emekwaphọ</div>
<div class="q2">g'ụnwada phẹ nwụjaa</div>
<div class="q2">ọnu-ọchi.<span id="bookmarks17"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
