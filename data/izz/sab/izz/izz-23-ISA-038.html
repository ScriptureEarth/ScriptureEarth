<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#4CAF50">
<title>Azáya 38</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 66 }];
var hasIntro = false;
var baseRef  = "izz-23-ISA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='izz-22-SNG-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='izz-23-ISA-037.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Azáya&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;38&nbsp;&nbsp;</a></span>
  <span class="button"><a href='izz-23-ISA-039.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='izz-24-JER-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">


<div class="s"><div id="s1">Iphe-ememe guderu Hezekáya</div></div>
<div class="r"><div id="r1">(<span class="reflink"><a href="izz-12-2KI-020.html#v1">2Ndu 20:1-11</a></span>)</div></div><a id="v1"></a>
<div class="m">
<div class="c-drop">38</div> Ọ bụru teke ono bẹ iphe-ememe guderu Hezekáya; k'ọphu bụ l'ọ nọwaa l'ọnu ọnwu. Onye mpfuchiru Chileke, bụ Azáya; nwa Emọzu bya ejepfu iya je asụ iya: Chipfu sụru-a: “Dozia ibe ngu ree; kẹle ịibyawa anwụhu; ị tịi kadụ mma.”<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Noo ya; Hezekáya bya aghaa iphu l'ụzo igbulọ pfuru nụ Chipfu sụ:<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Gụbe Chipfu; nyatanụ gẹ mu bụ-be onye gude ire-lanụ; mẹ obu mu g'ọ ha tsoo ụzo nkengu; mẹ gẹ mu gude meberu iphe, dụ ree l'ẹnya ngu. Hezekáya raa ẹkwa kpọo pfụla pfụla.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Tọbudu iya bụ; Opfu Chipfu bya atụba Azáya lẹ nchị sụ iya:<span id="bookmarks4"></span> <a id="v5"></a><span class="v">5</span><span class="vsp">&nbsp;</span>“Je akaru Hezekáya lẹ-a: Waa iphe, o pfuru; mbụ Chipfu, mbụ Chileke kẹ nna ngu, bụ Dévidi: Mu nụmawaru epfupfu, i pfuru nụ mu; bya ahụmawaa ẹnya-mini, shi ngu l'ẹnya. Mu e-yekwafụa apha iri l'ise lẹ ndzụ ngu.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Ọzo bụ lẹ mu a-nafụta ngu; nafụta mkpụkpu-a l'ẹka eze ndu Asiriya. Mu a-gbaru mkpụkpu-a ọdzori.<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>“Waa iphe-ọhubama, Chipfu e-goshi ngu baa; g'i gude maru lẹ Chipfu e-me-a iphe ono, o pfuru ono.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Nwonyonyo iphe ono, a kpụshiru, ee gudeje enyi ụlo-eli Éhazu ono; bẹ mu e-me g'o gude ntụ-ọkpa iri tsụ-phu azụ.” No iya; onyonyo ono tsụa rịbo; gude ntụ-ọkpa iri tsụ-phu azụ eme lẹ g'o shi habe ogologo.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Ọwa-a bụ iphe, Hezekáya deru; mbụ eze ndu Jiuda g'iphe-ememe ono mechaarụ iya; ọ kachaa mma.<span id="bookmarks9"></span></div><span id="bookmarks9"></span><a id="v10"></a>
<div class="q-vv top-spacing"><span class="v">10</span><span class="vsp">&nbsp;</span>Mu sụkwaru:&nbsp;?Bụ lẹ</div>
<div class="q2">mkpakpọnu ndzụ mu-a</div>
<div class="q2">bẹ mu jeru je eshisweta</div>
<div class="q2">ọnu ọguzo alị-maa?</div>
<div class="q">A naa mu nfụ nafụ mu nwa</div>
<div class="q2">apha ndzụ mu ọphu</div>
<div class="q2">phọduru nụ?<span id="bookmarks10"></span></div><span id="bookmarks10"></span><a id="v11"></a>
<div class="q-vv"><span class="v">11</span><span class="vsp">&nbsp;</span>Mu sụkwaru lẹ mu taa</div>
<div class="q2">hụmabaedu Chipfu</div>
<div class="q2">l'alị ndu dzụ ndzụ.</div>
<div class="q">Ọphu mu egudebaẹdu</div>
<div class="q2">ẹnya ahụma nemadzụ,</div>
<div class="q2">dzụ ndzụ;</div>
<div class="q2">ọzoo kẹ g'anyi lẹ ndu</div>
<div class="q2">nọkwadu l'eliphe-a</div>
<div class="q2">bubaaru.<span id="bookmarks11"></span></div><span id="bookmarks11"></span><a id="v12"></a>
<div class="q-vv"><span class="v">12</span><span class="vsp">&nbsp;</span>A lashịru ndzụ mu g'onye lashịru</div>
<div class="q2">ẹswa l'ụlo ụnwu-eswi;</div>
<div class="q2">mbụ l'ọo g'onye akpa iphe</div>
<div class="q2">akpakpa aphụkobeje iphe,</div>
<div class="q2">ọ kpagheru akpaghe-a</div>
<div class="q2">bụ gẹ mu</div>
<div class="q2">phụkobewaru ndzụ mu.</div>
<div class="q">Ọ bya atụwaa mu eri</div>
<div class="q2">gbụpyia l'iphe, aakpajẹ iphe;</div>
<div class="q2">bya egbubufu iya.</div>
<div class="q">Ọ bụru-a shi l'eswe gẹ nchi</div>
<div class="q2">jihu bẹ i mebufụwaru</div>
<div class="q2">nụ kẹ ndzụ mu.<span id="bookmarks12"></span></div><span id="bookmarks12"></span><a id="v13"></a>
<div class="q-vv"><span class="v">13</span><span class="vsp">&nbsp;</span>Mu nọdu atajẹkpoepho</div>
<div class="q2">nshi jasụ nchi abọhu.</div>
<div class="q">Obenu l'o gwerụ mu</div>
<div class="q2">ọkpu arakabya g'ẹka</div>
<div class="q2">oduma ata anụ.</div>
<div class="q">Ọ bụru-a shi l'eswe gẹ nchi</div>
<div class="q2">jihu bẹ i mebufụwaru</div>
<div class="q2">nụ kẹ ndzụ mu.<span id="bookmarks13"></span></div><span id="bookmarks13"></span><a id="v14"></a>
<div class="q-vv"><span class="v">14</span><span class="vsp">&nbsp;</span>Mu gbọaha chachacha</div>
<div class="q2">g'apya ọzoo g'ẹsha.</div>
<div class="q">Mu deahaa kukuku</div>
<div class="q2">g'ede-kuukuu.</div>
<div class="q">Mu lenyaa ẹnya l'eligwe;</div>
<div class="q2">ẹnya meahaa mu ẹhuka.</div>
<div class="q">Mu sụ: Jiko Nnajịuphu;</div>
<div class="q2">mu eje iphe-ẹhuka;</div>
<div class="q2">byanụ agbaarụ mu</div>
<div class="q2">mkpu!<span id="bookmarks14"></span></div><span id="bookmarks14"></span><a id="v15"></a>
<div class="q-vv"><span class="v">15</span><span class="vsp">&nbsp;</span>Ọle ọ bụ;&nbsp;?mu a-sụkwanu</div>
<div class="q2">agha?</div>
<div class="q">O pfuakwaru opfu nụ mu;</div>
<div class="q2">mbụ ọ bụru yẹbedua</div>
<div class="q2">l'onwiya meru iphe ono.</div>
<div class="q">Mu a-nọdukpoepho eje</div>
<div class="q2">nwa gelee jasụ gẹ mu</div>
<div class="q2">a-nọ-beru;</div>
<div class="q2">kẹle obu atawa mu</div>
<div class="q2">nyịkinyiki.<span id="bookmarks15"></span></div><span id="bookmarks15"></span><a id="v16"></a>
<div class="q-vv"><span class="v">16</span><span class="vsp">&nbsp;</span>“Gụbe Nnajịuphu;</div>
<div class="q2">ọ kwa ụdu iphe,</div>
<div class="q2">dụgbaa ẹgube-a bẹ</div>
<div class="q2">nemadzụ gude buru.</div>
<div class="q">Ọ bụkwaru iya phọ bẹ unme,</div>
<div class="q2">nọ mu l'ẹhu byaru bya</div>
<div class="q2">egudewaa nọdu ndzụ nta-a.</div>
<div class="q">Jiko menaa gẹ mu wekọrohu;</div>
<div class="q2">menaa gẹ mu nọdu ndzụ!<span id="bookmarks16"></span></div><span id="bookmarks16"></span><a id="v17"></a>
<div class="q-vv"><span class="v">17</span><span class="vsp">&nbsp;</span>Ọkpobe opfu;</div>
<div class="q2">ọ kwa g'ọo-dụru mu lẹ ree</div>
<div class="q2">bẹ mu gude jee iphe-ẹhuka,</div>
<div class="q2">dụ nno.</div>
<div class="q">Ọ bụru l'ọo l'i yeru mu obu</div>
<div class="q2">bẹ i ti kwedu gẹ mu</div>
<div class="q2">bahụ lẹ nsụkutu ọla-l'iswi.</div>
<div class="q">Ị bya atụko iphe-ẹji mu l'ophu</div>
<div class="q2">chịru ye onwongu l'azụ;<span id="bookmarks17"></span></div><span id="bookmarks17"></span><a id="v18"></a>
<div class="q2-vv"><span class="v">18</span><span class="vsp">&nbsp;</span>kẹle ndu nọwaa l'alị-maa te</div>
<div class="q2">etukwa ngu ẹpha.</div>
<div class="q">Ọphu ndu nwụhuwaru anwụhu</div>
<div class="q2">agụkwa ebvu egude etu</div>
<div class="q2">ngu ẹpha.</div>
<div class="q">Ọphu ndu e kpochiru l'ilu</div>
<div class="q2">eleẹkwa ẹnya ire-lanụ</div>
<div class="q2">nkengu.<span id="bookmarks18"></span></div><span id="bookmarks18"></span><a id="v19"></a>
<div class="q-vv"><span class="v">19</span><span class="vsp">&nbsp;</span>Ọ kwa ndu nọ ndzụ;</div>
<div class="q2">mbụ l'ọo ndu nọ ndzụ bụ ndu</div>
<div class="q2">anọduje etu ngu ẹpha gẹ</div>
<div class="q2">mu etu ngu iya ntanụ-a.</div>
<div class="q">Ọ bụru ndu bụ nna anọduje</div>
<div class="q2">akọru ụnwu phẹ g'ị bụ-be</div>
<div class="q2">onye ire-lanụ.<span id="bookmarks19"></span></div><span id="bookmarks19"></span><a id="v20"></a>
<div class="q-vv"><span class="v">20</span><span class="vsp">&nbsp;</span>Chipfu a-bya adzọo mu ndzụ.</div>
<div class="q">Ọo ya bụ l'anyi a-nọdu agụ</div>
<div class="q2">ebvu akpọ iya l'une</div>
<div class="q2">jasụ g'anyi a-nọ-beru ndzụ.</div>
<div class="q">Ọ bụru l'eze-ụlo Chipfu bẹ</div>
<div class="q2">anyi a-nọdu gụa ya.”<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Azáya pfuwaru sụ g'e meta iphe oshi figu tsua etsutsu debechaa Hezekáya l'ẹjo-onwo ono, phọkashiru iya l'ẹhu ono; l'o -mewaa ya nno; l'o wekọrohu.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Hezekáya bya ajịa sụ: “?Bụ gụnu bụ iphe-ọhubama, e-goshi lẹ mu e-mechaa bahụbaa l'eze-ụlo Chipfu ọzo?”<span id="bookmarks22"></span></div><div class="footer"><div class="footer-line"><span class="footer">© 2014, Wycliffe Bible Translators, Inc., Orlando, FL 35862-8200 USA (<a href="https://www.Wycliffe.org">www.Wycliffe.org</a>); Audio: ℗ 2018, Hosanna (<a href="https://live.bible.is/bible/IZZTBL">Bible.is</a>)   — Visit <a href="https://www.scriptureearth.org/00i-Scripture_Index.php?sortby=lang&name=izz">www.ScriptureEarth.org</a> for Scripture resources in Izii.</span></div></div>
</div>
<script type='text/javascript' src='./pwa-main.js'></script>
</body>
</html>
